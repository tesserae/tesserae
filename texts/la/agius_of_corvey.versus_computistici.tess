<agius. comput. 1.1>	Cum cunctae penitus dentur divinitus artes
<agius. comput. 1.2>	Hisque cluat solus fons et origo deus,
<agius. comput. 1.3>	Quia de re merito summe generaliter omnes,
<agius. comput. 1.4>	Singula quaeque suo est bona pro modulo,
<agius. comput. 1.5>	At tamen excellit quadam numerus ratione
<agius. comput. 1.6>	Et disciplinis clarior est reliquis:
<agius. comput. 1.7>	Nam numero rerum statim primordia facta
<agius. comput. 1.8>	Et discreta suis tempora sunt spaciis,
<agius. comput. 1.9>	Menses ebdomadasque dies noctesque vel horas
<agius. comput. 1.10>	Hic cum particulis distribuit reliquis;
<agius. comput. 1.11>	Per numerum solis varios lunaeque meatus,
<agius. comput. 1.12>	Per hunc stellarum colligimusque globum,
<agius. comput. 1.13>	Epactas, concurrentes, lunam feriasque
<agius. comput. 1.14>	Totamque annalem ipse docet seriem;
<agius. comput. 1.15>	Per hunc consequimur, per hunc servata tenemus
<agius. comput. 1.16>	Cuncta simul nostris dedita serviciis.
<agius. comput. 1.17>	Quocirca cum tot habeat simul utilitates
<agius. comput. 1.18>	Et tantis rebus sit habilis numerus,
<agius. comput. 1.19>	Non nimis absurde forsan fecisse videbor,
<agius. comput. 1.20>	Si certe quiddam hinc ego conficiam,
<agius. comput. 1.21>	Quod magis ignaris numeri quam denique gnaris
<agius. comput. 1.22>	Possit ad hoc studium affore proficuum.
<agius. comput. 1.23>	Sed quia iussistis hoc me describere vobis,
<agius. comput. 1.24>	Pareo nunc vestris promptulus imperiis,
<agius. comput. 1.25>	Non inpudenter faciens, velut estimo, iussus
<agius. comput. 1.26>	Ad vos scribendo haec modo de numero.
<agius. comput. 1.27>	Nam domini nutu cum nil extet sine causa,
<agius. comput. 1.28>	Pulchre Rimberti nomine dicimini.
<agius. comput. 1.29>	Rimbertus siquidem "numero clarus" sonat, unde
<agius. comput. 1.30>	Haec apte vobis qualiacumque dedi.
<agius. comput. 1.31>	Et ne forte minus gnaris hic quilibet error
<agius. comput. 1.32>	Proveniat, factis consulo versiculis,
<agius. comput. 1.33>	In quibus exposui, quantum satis esse putavi,
<agius. comput. 1.34>	Quonam fecissem singula quaeque modo.
<agius. comput. 1.35>	Ergo precor hac huic operi vos mente favere,
<agius. comput. 1.36>	Quo me hac animo composuisse scio;
<agius. comput. 1.37>	Susceptum placido, vigilanti pectore lectum
<agius. comput. 1.38>	Non iniocundum forsan erit nimium.
<agius. comput. 1.39>	Quod siquidem paucos vix argumenta docebunt,
<agius. comput. 1.40>	Edocet hoc plures hic oculata fides.
<agius. comput. 1.41>	Sed his praemissis breviter nunc illa retexam,
<agius. comput. 1.42>	Quae me dicturum pollicitus fueram.

<agius. comput. 2.1>	Compotus hic alfabeto confectus habetur,
<agius. comput. 2.2>	Quo primum mox prima suis pagella notellis
<agius. comput. 2.3>	Assignat ferias per totum iugiter annum
<agius. comput. 2.4>	Atque brevi spacio cunctum complectitur aevum.
<agius. comput. 2.5>	Nam quia septenis decurrunt secla diebus,
<agius. comput. 2.6>	Pro horum numero septena locans elementa
<agius. comput. 2.7>	In se tetragonam confeci ducta figuram;
<agius. comput. 2.8>	His concurrentes adhibens solis feriarum
<agius. comput. 2.9>	Apposui simul et numerum, quo quasque solemus
<agius. comput. 2.10>	Una cum feriis investigare kalendas.

<agius. comput. 3.1>	Huic aliam non insimili subdens ratione
<agius. comput. 3.2>	Annalem duplo seriem feci retinere.
<agius. comput. 3.3>	Una dies solis, lunae tenet altera cyclum,
<agius. comput. 3.4>	Luna pares versus, loca sol adversa retentat,
<agius. comput. 3.5>	Iste notas septem, terdenas illa capessens
<agius. comput. 3.6>	Vigintive novem, tot currit uterque diebus.
<agius. comput. 3.7>	Pars solis miniata rubet, lunae nigra constat;
<agius. comput. 3.8>	Per hanc ad ferias via panditur inveniendas,
<agius. comput. 3.9>	Illa per epactas anni numerumque kalendis
<agius. comput. 3.10>	Appositum lunae sensim crementa requirit.
<agius. comput. 3.11>	Hoc ita digestum medioxima pagina claudit.
<agius. comput. 3.12>	In gyro pars summa suo tenet ordine menses,
<agius. comput. 3.13>	Ima dies, horas, lunam cuiusque revolvit,
<agius. comput. 3.14>	Leva kalendarum congestum texit acervum,
<agius. comput. 3.15>	Dextra gerit numerum, quo debet luna requiri.
<agius. comput. 3.16>	Denique si primum ferias cognoscere gestis,
<agius. comput. 3.17>	Suppositos dictis apices signato kalendis
<agius. comput. 3.18>	Et referens ad paginulam tua lumina primam
<agius. comput. 3.19>	Illic inspicias sub concurrentibus anni,
<agius. comput. 3.20>	Quonam forte loco sint haec elementa locata:
<agius. comput. 3.21>	Sic demam numerus, quem haec sibi linea rursum
<agius. comput. 3.22>	Dupliciter subdigestum retinere videtur,
<agius. comput. 3.23>	Unus habet ferias, alter deducit ad ipsas
<agius. comput. 3.24>	Praesentis iunctus cum concurrentibus anni,
<agius. comput. 3.25>	Sicque modo feriae gemino quibunt reperiri.

<agius. comput. 4.1>	Quod si scire iuvat, quota sit cuiusque diei
<agius. comput. 4.2>	Luna, modo hoc conveniet te querere, lector:
<agius. comput. 4.3>	Scis lunam non ante suum cyclum peragrare,
<agius. comput. 4.4>	Quam bis octo super ternos compleverit annos
<agius. comput. 4.5>	Et soli numero non discrepet ipsa dierum.
<agius. comput. 4.6>	Hac re pagellas geminas propter geminatos
<agius. comput. 4.7>	Lunae circuitus, unam triginta dierum,
<agius. comput. 4.8>	Ast aliam solo non amplius asse minorem,
<agius. comput. 4.9>	Ambas annorum bis sex septemque peregi,
<agius. comput. 4.10>	Quos singillatim cunctos explere liquebit
<agius. comput. 4.11>	Vigintive novem soles ternasve decadas.
<agius. comput. 4.12>	Illas posterior, prior area digerit istas.
<agius. comput. 4.13>	Lunaris cyclus situs est in fronte prioris,
<agius. comput. 4.14>	Alterius cicli series ad pascha refertur.
<agius. comput. 4.15>	Epactas basis annorum quorumque ministrat.
<agius. comput. 4.16>	His varie summa numeri, non ordine nexas
<agius. comput. 4.17>	Lunas dinumerat latus utrorumque sinistrum,
<agius. comput. 4.18>	Dextri pars solis eum luna comparat aevum,
<agius. comput. 4.19>	Pars quae forte maris, cum haec concordia constet,
<agius. comput. 4.20>	Et horas punctosve tenet, quibus ipsa refulget.
<agius. comput. 4.21>	Imprimis igitur videas, quae forte kalendis
<agius. comput. 4.22>	Litera subiaceat, quarum vis querere lunam.
<agius. comput. 4.23>	Haec sub praesenti cicli mox sorte reperta
<agius. comput. 4.24>	E regione tenet hinc asscriptam sibi lunam;
<agius. comput. 4.25>	Inde dies, quos integro sol conficit anno,
<agius. comput. 4.26>	Et pariter tempus, quo menstrua luna resplendet,
<agius. comput. 4.27>	Queve maris reflui sibi sit concordia perpes:
<agius. comput. 4.28>	Hoc ita simpliciter lunam quamcumque recludit.
<agius. comput. 4.29>	Sed si per numerum suprascriptum simul ipsam
<agius. comput. 4.30>	Querere collibeat, subfixa quibusque kalendis
<agius. comput. 4.31>	Protinus inveniens elementa notare memento;
<agius. comput. 4.32>	Tunc numerum, qui his dexter rubricatus adheret,
<agius. comput. 4.33>	Epactis adhibe, praesens quas annus habebit,
<agius. comput. 4.34>	Et sic indubius lunam de more require.

<agius. comput. 5.1>	Quatuor his alias subieci quatuor aeras:
<agius. comput. 5.2>	Prima tenet cunctas serie currente kalendas,
<agius. comput. 5.3>	Quo nos pascha pie nunc catholicum celebramus.
<agius. comput. 5.4>	His dextra levaque scias herere kalendas,
<agius. comput. 5.5>	Quas seu post seu nempe prius quam pascha colatur
<agius. comput. 5.6>	Inchoat ebdomade sextus hinc inde recursus:
<agius. comput. 5.7>	Ordo prior tenet ebdomadas cum solibus ad hoc
<agius. comput. 5.8>	A bruma . . . . tempus mediante peractas.
<agius. comput. 5.9>	A se posterior sua mox exordia sumens
<agius. comput. 5.10>	Pervenit ad sancti sacrum natale Iohannis
<agius. comput. 5.11>	Pascha que in medio his circumplectitur ipsis
<agius. comput. 5.12>	Ebdomadas pariterque dies, qui forte supersunt
<agius. comput. 5.13>	A domini natalicio huc usque, retexit.
<agius. comput. 5.14>	Literulae, quas constat utrumque latus retinere,
<agius. comput. 5.15>	Haec eadem pandunt quae dixi tempora leve,
<agius. comput. 5.16>	Sed dextrae replicant, qui terminus extet eorum.
<agius. comput. 5.17>	Et haec prima quidem horum pagellula suffit.

<agius. comput. 6.1>	Quae sequitur, haec quae posui postrema recenset.
<agius. comput. 6.2>	Eius circuitus concurrentes feriasque
<agius. comput. 6.3>	Summa coniunctim positas in fronte retentat.
<agius. comput. 6.4>	Summas ipsorum subdit pars infima lunas,
<agius. comput. 6.5>	Annorum seriem deponit portio leva,
<agius. comput. 6.6>	Pars adversa gerit titulos numerosque kalendas
<agius. comput. 6.7>	Ipsorum simul et ferias hinc inde notantes.
<agius. comput. 6.8>	Ast apices, quos viginti sex denuo lustris
<agius. comput. 6.9>	His tribus appositis annis meditullia claudunt,
<agius. comput. 6.10>	Qua quivis feria concurrat terminus, edunt.
<agius. comput. 6.11>	Quapropter si nosse cupis, quo querere pacto
<agius. comput. 6.12>	Hoc valeas, iuvat hoc primum cognoscere quamque
<agius. comput. 6.13>	Per latum notulam semel in quovis fore versu,
<agius. comput. 6.14>	Quae feriam signat sub concurrentibus istinc,
<agius. comput. 6.15>	Inde primum sub praesentis cicli iacet anno.
<agius. comput. 6.16>	Quod si nosse minus certum fortasse putetur,
<agius. comput. 6.17>	Ipse kalendarum numerus hic subditus una
<agius. comput. 6.18>	Praesentis iunctus cum concurrentibus anni
<agius. comput. 6.19>	Hinc nihil omnimodis te permittit dubitare.
<agius. comput. 6.20>	Hoc ita per concurrentes haec lectio texit.

<agius. comput. 7.1>	Tercia per concurrentes nihilominus acta
<agius. comput. 7.2>	Cum reliquis, quorum posui simul ipse kalendas,
<agius. comput. 7.3>	Paschalem mira condit ciclum ratione.
<agius. comput. 7.4>	Nam quamvis non ipse suum prius expleat orbem,
<agius. comput. 7.5>	Quam post quingentos triginta duos simul annos
<agius. comput. 7.6>	Haec eadem repetens exordia prima revisat,
<agius. comput. 7.7>	At tamen in quarta horum solummodo parte,
<agius. comput. 7.8>	Quae centum triginta tribus contexitur annis,
<agius. comput. 7.9>	Hunc ipsum numerum complexum noveris omnem.
<agius. comput. 7.10>	Prima igitur concurrentes in parte locavi;
<agius. comput. 7.11>	His duplices versus bis sex septemque notarum
<agius. comput. 7.12>	Supposui, prior incausto pars scripta kalendas,
<agius. comput. 7.13>	Posterior minio lunas evolvit eorum.
<agius. comput. 7.14>	Hac latus epactas, illac positos habet annos,
<agius. comput. 7.15>	Qui tressem supra bis octo tenere probantur.
<agius. comput. 7.16>	Literulis septem pars explicat extima lunas
<agius. comput. 7.17>	Denique praesentis cicli, quem tunc fore constat.
<agius. comput. 7.18>	Invento pariter cum concurrentibus anno
<agius. comput. 7.19>	Quas signat, perquire, notas pars infima rubra:
<agius. comput. 7.20>	Significant quas haec habeant sollempnia lunas.
<agius. comput. 7.21>	Sub nigra quam comperies in margine levo,
<agius. comput. 7.22>	Quo positas horum retuli constare kalendas,
<agius. comput. 7.23>	Has ipsas simul invenies quorumque kalendas
<agius. comput. 7.24>	Ebdomadas quoque sive dies, quos affore dixi
<agius. comput. 7.25>	A festis ad festa supra iam dicta quotannis.

<agius. comput. 8.1>	Hac quoque percursa nunc de quarta tibi dicam,
<agius. comput. 8.2>	Quae tamen a prima fore hic octava probatur.
<agius. comput. 8.3>	Ista ciclum retinet, quem magnum iure vocamus,
<agius. comput. 8.4>	Nam plenis centum lustris ternisque decadis
<agius. comput. 8.5>	Annorum geminos addit hic insuper annos.
<agius. comput. 8.6>	Communesque quidem sunt incausto titulati,
<agius. comput. 8.7>	Ast embolismi miniato flore rubescunt.
<agius. comput. 8.8>	Maior apex huius cycli primordia monstrat,
<agius. comput. 8.9>	Ex illis bissextiles B litera signat,
<agius. comput. 8.10>	Quam his praepostam licet e regione videre.
<agius. comput. 8.11>	Solares ciclos concurrentumque recursus
<agius. comput. 8.12>	Annorumque notat numerus hinc inde locatus.
<agius. comput. 8.13>	Hic a principio tantum semel ecce peractus
<agius. comput. 8.14>	Sex concurrentes et primum replicat annum,
<agius. comput. 8.15>	Qui, postquam dominus carnali prodiit ortu,
<agius. comput. 8.16>	Nunc quartus post sex fit et octoginta decadas.
<agius. comput. 8.17>	Quocirca si nosse cupis, quis pascha kalendis
<agius. comput. 8.18>	Quis quoque festa cluant supra praemissa colenda,
<agius. comput. 8.19>	Seu retro numeres seu forsan in ante requiras;
<agius. comput. 8.20>	Mox ut ad hunc, quem perquiris, perveneris annum,
<agius. comput. 8.21>	Signa literulam, quae illic descripta tenetur;
<agius. comput. 8.22>	Tunc ad paginulam rursus tu retro recurre,
<agius. comput. 8.23>	Quo pariter dixi positas quorumque kalendas.
<agius. comput. 8.24>	Hic ipsa notula mox e regione reperta
<agius. comput. 8.25>	Omnia, quae supra posui, sine nube videbis,
<agius. comput. 8.26>	Haec tria festa quibus sint inicianda kalendis.	