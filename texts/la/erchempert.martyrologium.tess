<erchemb. martyr. 1>	Presbiteri Bede martyrlogium incipit acri;
<erchemb. martyr. 2>	Festa quibus passim sanctorum inscripta leguntur
<erchemb. martyr. 3>	Sub certis nam sunt anni celebranda diebus:
<erchemb. martyr. 4>	Prima dies Iani est qua circumciditur agnus.
<erchemb. martyr. 5>	Idibus octavis colitur theophania Christi.
<erchemb. martyr. 6>	Hylarius pridias sacer Idus sorte beavit.
<erchemb. martyr. 7>	Octava epiphanie Iani consecrat Idus.
<erchemb. martyr. 8>	Deserti decimas septenis accola Paulus,
<erchemb. martyr. 9>	Sex decimas Antonius equat honore Kalendas.
<erchemb. martyr. 10>	Tres decimas Sebastianus tenuisse refertur,
<erchemb. martyr. 11>	Bissenas meritis mundo fulgentibus Agnes.
<erchemb. martyr. 12>	Undecimas fortis Vincentius ornat athleta.
<erchemb. martyr. 13>	Martyrio undecimas et Anastasius memoratur.
<erchemb. martyr. 14>	Prima dies Februi iam qua patitur Policarpus,
<erchemb. martyr. 15>	Et quarta Nonas Christus templo offerebatur,
<erchemb. martyr. 16>	Nonarumque diem festum celebramus Agathe.
<erchemb. martyr. 17>	Principium veris septenis Idibus instat,
<erchemb. martyr. 18>	Idibus atque quadris sacra Scolastica fulget,
<erchemb. martyr. 19>	Atque Valentini sex denis sorte Kalendis,
<erchemb. martyr. 20>	Ter quinis Faustini Iovitteque Kalendis.
<erchemb. martyr. 21>	Sic Iuliana et bis septenas ornat honore,
<erchemb. martyr. 22>	Ac senas merito Mathias virtute dicabat.
<erchemb. martyr. 23>	Hinc Idus Martis quartas Gregorius aurat.
<erchemb. martyr. 24>	Cuthberthus denas tenuit ternasque Kalendas,
<erchemb. martyr. 25>	Bis senis sanctus post quem sequitur Benedictus.
<erchemb. martyr. 26>	Octavis merito gaudet conceptio Christi.
<erchemb. martyr. 27>	Octavo Maias neomena Georgius implet.
<erchemb. martyr. 28>	Septenis meruit Marcus pausare Kalendis.
<erchemb. martyr. 29>	Carnifices Nonis Maie vincente Kalendis
<erchemb. martyr. 30>	Ecgberthus dignus virtute laude Olympum,
<erchemb. martyr. 31>	Quoque die presul penetravit Wilfridus alma
<erchemb. martyr. 32>	Angelico gaudens vectus trans culmina coetu.
<erchemb. martyr. 33>	Wilfridus eternis superam penetravit in aulam,
<erchemb. martyr. 34>	Tempore posterior sumptus, non flore secundus.
<erchemb. martyr. 35>	Iacobus hic servus domini pius atque Philippus
<erchemb. martyr. 36>	Mirifico Maias venerantur honore Kalendas.
<erchemb. martyr. 37>	Idibus octavis Michael archangelus instat,
<erchemb. martyr. 38>	Qua feria Victor devotus martyr habetur.
<erchemb. martyr. 39>	Idibus et septenis estas fervida surgit.
<erchemb. martyr. 40>	Bis binis sequitur Pancracius Idibus insons.
<erchemb. martyr. 41>	Ter quinis Marcus meruit pausare Kalendis.
<erchemb. martyr. 42>	Ter denis festum celebratur rite Kalendis
<erchemb. martyr. 43>	Martyris Eustasii cum coniuge, prole beata.
<erchemb. martyr. 44>	Erasmus in quartis Nonis sat scandit ad astra.
<erchemb. martyr. 45>	Iunius in Nonis mundo miratur ademptam
<erchemb. martyr. 46>	En summis Tathberti animam trans sydera vectam,
<erchemb. martyr. 47>	Atque die vincens eadem Bonifacius hostes
<erchemb. martyr. 48>	Martyrio fortis bellator ad astra recessit.
<erchemb. martyr. 49>	Inque suis quadris Barnaban et Idibus equat.
<erchemb. martyr. 50>	Septenis denis obiit Vitus ecce Kalendis.
<erchemb. martyr. 51>	Marcianus quinis nitet denisque Nicander.
<erchemb. martyr. 52>	Gervasius denis patitur ternisque Kalendis
<erchemb. martyr. 53>	Prothasius simul in regnumque perenne vocati.
<erchemb. martyr. 54>	Et decimo domini frater Iacobus celebratur.
<erchemb. martyr. 55>	Estque Iohannes bis quadris Baptista colendus.
<erchemb. martyr. 56>	Natalis pulchre feste virtute superna
<erchemb. martyr. 57>	Martyrio Paulus senis ovat atque Iohannes,
<erchemb. martyr. 58>	Et quadris subiit Leo doctor amoenus ad astra.
<erchemb. martyr. 59>	Doctores Petrus et Paulus ternis sociantur,
<erchemb. martyr. 60>	Maxima quos palma lustrat sibi lumina mundus.
<erchemb. martyr. 61>	Iulius in quadris sanctorum signat adelphon
<erchemb. martyr. 62>	Victorias Naboris et Idibus ecce Felicis.
<erchemb. martyr. 63>	Martyrio et decimo Apollinaris beat inde.
<erchemb. martyr. 64>	Scilicet in quadris bis gaudet sorte Kalendis
<erchemb. martyr. 65>	Iacobus inde Iohannis frater. Prole beata
<erchemb. martyr. 66>	Nazarius sacrat cum Celso quinta Kalendas.
<erchemb. martyr. 67>	Sanctificavit enim Abdo et Sennis terna Kalendas.
<erchemb. martyr. 68>	Machabei Augustas sacrant cum matre Kalendas.
<erchemb. martyr. 69>	Almificum Xistum octavis tenet Idibus atque
<erchemb. martyr. 70>	Idibus in septenis Donatus veneratur.
<erchemb. martyr. 71>	Hac feria autumnus fert ortum limite iusto.
<erchemb. martyr. 72>	Bis binis victor Laurentius increpat hostes.
<erchemb. martyr. 73>	Sancta dei genitrix senas ter constat adire,
<erchemb. martyr. 74>	Angelicos vecta inter coetus virgo Kalendas.
<erchemb. martyr. 75>	Octonos sanctus sortitur Bartholomeus.
<erchemb. martyr. 76>	Augustinus adest quinis celebrandus Yponis.
<erchemb. martyr. 77>	Bis binis passus rutilat Baptista Iohannes.
<erchemb. martyr. 78>	Virgo dei genitrix vastum veneranda per orbem
<erchemb. martyr. 79>	Nativitate sua sexto Idus unice lustrat.
<erchemb. martyr. 80>	Octavas decimas Cornelius inde Kalendas
<erchemb. martyr. 81>	Compare cum Cypriano sacrant ordine digni,
<erchemb. martyr. 82>	Qua crucis est alme exaltatio sancta tenenda.
<erchemb. martyr. 83>	Euphimia ac sex decimas tenet intemerata.
<erchemb. martyr. 84>	Undecimis renitet Matheus doctor amoenus.
<erchemb. martyr. 85>	Mauricius decimas senis cum milibus ornat.
<erchemb. martyr. 86>	Quintanas lustrat Cosmas quoque cum Damiano.
<erchemb. martyr. 87>	Michaelis ternas templi dedicatio sacrat.
<erchemb. martyr. 88>	Emicat interpres Ieronimus ante Kalendas:
<erchemb. martyr. 89>	Hebraicus, Grecus, Syrus Assyriusque, Latinus.
<erchemb. martyr. 90>	Sextas Octobris Nonas Bosa optat habere
<erchemb. martyr. 91>	Sollemnis ternis, summo qui gaudet Olympo.
<erchemb. martyr. 92>	At gemini quinis Hewaldi sorte coluntur.
<erchemb. martyr. 93>	Marcellus Nonis Apoleo cum pare vernat.
<erchemb. martyr. 94>	Paulinus senas lustrat sat doctor amoenus.
<erchemb. martyr. 95>	Doctor ter quinis, Lucas, succurre Kalendis.
<erchemb. martyr. 96>	Symonis et Iude quinis pia vota feramus.
<erchemb. martyr. 97>	Germanus fulsit ternis tunc orbe Kalendis.
<erchemb. martyr. 98>	Multiplici rutilans gemma ceu in fronte November
<erchemb. martyr. 99>	Cunctorum fulget sanctorum laude decorus.
<erchemb. martyr. 100>	Surgit hiems septenis Idibus algida et arta.
<erchemb. martyr. 101>	Martinus ternis scandit super Idibus astra.
<erchemb. martyr. 102>	Quindecimis vitam finivit Tecla Kalendis.
<erchemb. martyr. 103>	Cecilia memori decimis cum laude migravit.
<erchemb. martyr. 104>	Clementis leti veneramur festa novenis.
<erchemb. martyr. 105>	Octavis Crysogonus ovat vitalibus armis.
<erchemb. martyr. 106>	Septenis fulget Mercurius aptus in armis.
<erchemb. martyr. 107>	Andreas pridias iuste veneratur ab orbe.
<erchemb. martyr. 108>	Ambrosius septenis micat Idibus ecce Decembris.
<erchemb. martyr. 109>	Lucias Idus virgo tunc scandit ad astra.
<erchemb. martyr. 110>	Bissenas celum cepit conscendere Thomas.
<erchemb. martyr. 111>	Octavis dominus natus de virgine casta.
<erchemb. martyr. 112>	Martyrio Stephanus septenis alma petivit.
<erchemb. martyr. 113>	Bis ternis evangelicus subit ethre Iohannes.
<erchemb. martyr. 114>	Martyrio tenera prostrantur milia quinis.
<erchemb. martyr. 115>	Silvestrem pridias celebramus ab orbe verendum.
<erchemb. martyr. 116>	Sanctorum festas Bede bonus explicit ordo.