<hraban. caes. 1>	Rex regum Dominus, mundum ditione gubernans,
<hraban. caes. 2>	Imperii ac sceptrum regnans qui iure perenni
<hraban. caes. 3>	Immortale tenes, cum crimina multa  parentum
<hraban. caes. 4>	Laxasti in cruce, iustitiae cum frena locaras:
<hraban. caes. 5>	Omnibus ergo tuis servis, super astra beatam
<hraban. caes. 6>	Sperare hinc vitam Hiesu cito, Christe, dedisti:
<hraban. caes. 7>	Doni quae est modo, Christe, Deus Patrisque tuique:
<hraban. caes. 8>	Nunc nomen id rite tuum iam cuncta stupebant
<hraban. caes. 9>	Saecula, dudum en vertice quod gestatur amica
<hraban. caes. 10>	Summi Christocolae, duce signat rite gerendum hoc,
<hraban. caes. 11>	Per iustamque thronum avido quod tollere legem
<hraban. caes. 12>	Atque decet, totum Augustus nutu excolat orbem.
<hraban. caes. 13>	Nam hoc fenus tanto girando cardine prodit,
<hraban. caes. 14>	Orbs sciat ut galeam consultu Caesaris oret,
<hraban. caes. 15>	Augusto pure feret almam hinc laude coronam.
<hraban. caes. 16>	Nam optimam dextram virtus divina paret arte,
<hraban. caes. 17>	Stips, Hiesu, tua detque triumphum, poscimus omnes
<hraban. caes. 18>	Iam almum iusto iustitiae quod regnet ubique,
<hraban. caes. 19>	Haec silice induat atque ligatu giret amico,
<hraban. caes. 20>	Dum affert lorica placitum sic ipsa paratum,
<hraban. caes. 21>	Optemus nos semper amicum, quem pie Christus
<hraban. caes. 22>	Re tutatur, quam nullus iaculo premit, ast fur
<hraban. caes. 23>	Fas, vel in illo poterat hostis crimine diro
<hraban. caes. 24>	Defensor artis sed firmum monstrat amandum
<hraban. caes. 25>	Ius ornatu laneat Caesaris obtinet haustum.
<hraban. caes. 26>	Omen fitque omne, ac tutum imperium manet orbe.
<hraban. caes. 27>	Et regna Graium omne per aevum munera donant,
<hraban. caes. 28>	Et Persa dat, sicque eius sobolis latus ambit.
<hraban. caes. 29>	Gens plebs laeta propago succinam pie donat
<hraban. caes. 30>	Musam iuvat edens maneat, scit scutum et amare
<hraban. caes. 31>	Spem exsul sceptra tenendo, dum fidei dat ubique
<hraban. caes. 32>	Rem haustu donec saecla sua depellit ab arte,
<hraban. caes. 33>	Quae formose iura tenebunt tela nefas sint,
<hraban. caes. 34>	Et sedare qui et terrae solidanda proterviam,
<hraban. caes. 35>	Quam est solidus permane tegit Augustus ovile,
<hraban. caes. 36>	Transformat orbis Christi cum clara tributa,
<hraban. caes. 37>	Iure colendi dum memor aeque trophaea parans dat,
<hraban. caes. 38>	Quae hoc sint nomen ubique meas devotum ab ore
<hraban. caes. 39>	Nempe tonat, urgetque probe pectus diu amari,
<hraban. caes. 40>	Sit tremor estque bonae divino munere famae,
<hraban. caes. 41>	Proficit inde orbe madidum fretum illicitaque
<hraban. caes. 42>	Sic abicit portum, cruce dat Iesum sequiturque
<hraban. caes. 43>	Hunc tibi enim indo datum, o semper castusque piusque
<hraban. caes. 44>	Caesar, large modo visu tu castra inimici ast
<hraban. caes. 45>	Terres spemque timor altus inimica fugans dat,
<hraban. caes. 46>	Tu pius et gratus nimium pronum  rogat haec gens
<hraban. caes. 47>	Ad veniam ire animus nobis ad iussa parentis:
<hraban. caes. 48>	Conscripsi dudum nam Christi laude libellum
<hraban. caes. 49>	Versibus et prosa, tibi quem nunc induperator,
<hraban. caes. 50>	Offero, sancte libens, cuius praecedit imago
<hraban. caes. 51>	Stans armata fide victorem monstrat ubique.	