<claudius_mamertinus. panegyricus. 1.1> Etsi scio te, imperator, et cunctos qui consilium tuumparticipant posse mirari quod nunc demum gratias agere exorsussum, quasi beneficia in me tua coeperint a consulatu, fatebortamen quod ingerii cuius me poenitet conscius etiam nunc tacerevoluissem et prorumpens licet huius muneris gaudium intra arcanaelaetitiae conscientiam coercere. 
<claudius_mamertinus. panegyricus. 1.2> Sed sive errorem nostrumsive consilium congesta et coacervata in unum beneficia viceruntatque in id redegerunt necessitatis ambiguum ut mihi autindiserti aut ingrati esset fama subeunda, malui eloquentiampotius quam pietatem erga te et officium meum desiderari. 
<claudius_mamertinus. panegyricus. 1.3> Et sane in his honoribus quibus me prius honestaras, minor essecausa ad agendas gratias videbatur. 
<claudius_mamertinus. panegyricus. 1.4> Nam cum me aerariumpublicum curare voluisti, cum quaerens virum animi magni adversuspecuniam, liberi adversus offensas, constantis adversus invidiamme qui tibi viderer eiusmodi delegisti, idque eo tempore quoexhaustae provinciae partim depraedatione barbarica, partim nonminus exitialibus quam pudendis praesidentium rapinis ultro opemimperatoris exposcerent, milites saepe anteactis temporibus ludohabiti praesens stipendium flagitarent, quoquo modo videbarhonorem onere pensare. 
<claudius_mamertinus. panegyricus. 1.5> At cum me praetoriis praefecisti etprovincias de te egregie meritas meae fidei tutelaeque mandasti,ingens iudicii tui fuit munus, sed in eo non mihi solum quemtanta potestate succinxeras, verum etiam negotiis tuis commodassealiquatenus videbare. 
<claudius_mamertinus. panegyricus. 2.1> Porro in decernendo consulatu remotis utilitatibus tuisrationem meae solum dignitatis habuisti. 
<claudius_mamertinus. panegyricus. 2.2> Nam inadministrationibus labos honori adiungitur, in consulatu honossine labore suscipitur; in illis si laeteris cupidae ambitionisesse videaris, in hoc nisi aperte et propalam laeteris ingratussis. 
<claudius_mamertinus. panegyricus. 2.3> Huc accedit quod ipsa haec urbs atque hoc augustissimumconsilii publici templum officium huius orationis efflagitant.Haec tibi nominis novi sed antiquissimae nobilitatis civitaspatria est, hic primum editus, hic quasi quoddam salutare humanogeneri sidus exortus es. 
<claudius_mamertinus. panegyricus. 2.4> Hi cives et populares tui silereme non sinunt, nec patiuntur ut quisquam alius auspicatissimo dieapud te ac de te loquendi munus usurpet quam is qui amplissimosit praeditus magistratu. 
<claudius_mamertinus. panegyricus. 2.5> Putant aliquid adicere adsplendorem laudum tuarum consulis nomen, et recte putant;adicitur enim laudum dignitati honore laudantis. 
<claudius_mamertinus. panegyricus. 2.6> Ac licet,maxime imperator, publico iudicio et nomine agere tibi gratiasdebeam, tamen illa quae pro summa re domi forisque gessisti nuncex parte maxima praetermittam, ut quanto ocius ad ea quae propriasunt perveniat oratio. 
<claudius_mamertinus. panegyricus. 3.1> An ego nunc receptas virtute tua Gallias, barbariam omnemsubactam pergam quasi nova et inaudita memorare? — quae in hacRomani imperii parte gloriosissima sint famae laude celebrata, intantum ut imperatoris fratris mererentur invidiam. Quid enimaliud a te consortis imperatoris alienavit animum nisi gloriaetuae splendor? 
<claudius_mamertinus. panegyricus. 3.2> Testor immortalem deum, testor ad vicemnuminis mihi sanctam conscientiam meam me multa constanter in hacpotissimum urbe fuisse dicturum de his quae adversus optimumimperatorem inclementer et impie cogitata atque suscepta sunt, sietiamnunc hominum coetus divus Constantius frequentaret. 
<claudius_mamertinus. panegyricus. 3.3> Numquam profecto liberi civis et boni senatoris officiodefuissem, quominus redarguerem atque convincerem eas illi in teodii fuisse causas quae amoris inflammatrices et fidei obsidesesse debuerint. 
<claudius_mamertinus. panegyricus. 4.1> Florentissimas quondam antiquissimasque urbes barbaripossidebant; Gallorum illa celebrata nobilitas aut ferroocciderat aut immitibus addicta dominis serviebat. 
<claudius_mamertinus. panegyricus. 4.2> Porroaliae quas a vastitate barbarica terrarum intervalla distulerantiudicum nomine a nefariis latronibus obtinebantur. Obiciebanturingenua indignis cruciatibus corpora; nemo ab iniuria liber,nemo intactus a contumelia, nisi qui crudelitatem praedonispretio mitigasset, ut iam barbari desiderarentur, utpraeoptaretur a miseris fortuna captorum. 
<claudius_mamertinus. panegyricus. 4.3> In hoc statuimperator noster Gallias nactus minimum habuit adversus hostemlaboris atque discriminis: una acie Germania universa deleta est,uno proelio debellatum. Sed emendatio morum iudiciorumquecorrectio et difficile luctamen et periculi plenum negotium fuit. 
<claudius_mamertinus. panegyricus. 4.4> Nam ut quisque improbissimus erat, ita maxime Caesaris rebusinimicus vitandis legum poenis de novo scelere remediaquaerebat; quia defendere admissa flagitia non poterat, inultorem iuris invidiam congerebat. 
<claudius_mamertinus. panegyricus. 4.5> Et cum sancti principismores atque instituta falsarum vituperationum licentiamsubmoverent, callido nocendi artificio accusatoriam diritatemlaudum titulis peragebant, in omnibus conventiculis quasi perbenivolentiam illa iactantes: Iulianus Alamanniam domuit,Iulianus urbes Galliae ex favillis et cineribus excitavit. 
<claudius_mamertinus. panegyricus. 4.6> Illae provinciae obsessae, oppugnatae, ferro ignique vastataebeatiores sunt his oppidis quae habet sine hoste Constantius.Aestates omnes in castris, hiemes in tribunalibus degit. 
<claudius_mamertinus. panegyricus. 4.7> Itailli anni spatia divisa sunt, ut aut barbaros domitet aut civibusiura restituat, perpetuum professus aut contra hostem aut contravitia certamen. 
<claudius_mamertinus. panegyricus. 5.1> Hae voces fuerunt ad inflammanda odia probris omnibuspotentiores. Si enim comminisci aliqua flagitia temptassent,facile ipso splendore laudis et gloriae refutarentur; inveneruntaccusandi genus quod nullus refelleret. 
<claudius_mamertinus. panegyricus. 5.2> Sed quid, oro vos,principem nostrum facere debuisse censetis? Romanas urbeshostibus dederet, ne animum fratris offenderet? Provinciasfirmissimas utilissimasque rei publicae sub obtutibus suis vexariac diripi sineret, ne quid Augustus quod nollet audiret?Flagitiis administrantium non modo frena laxaret, sed etiamstimulator accederet, ne inter principes faceret morumdissimilitudo discordiam? 
<claudius_mamertinus. panegyricus. 5.3> Nobilem Etruriae adulescentemferunt, cum propter eximiam formae dignitatem multarum in sefeminarum amores excitaret, faciem suam ad obliterandampulchritudinem vulneribus sauciasse. Sed facile fuit iuvenidignitati corporis decorem anni praeponenti et candoremdecolorare et oris nitorem alte impressis cicatricibusdevenustare. 
<claudius_mamertinus. panegyricus. 5.4> Num aliquid huiusmodi adversus amorem civiumfacere debuit Iulianus? At ne potuit quidem, nisi forteexistimamus patientes vulnerum formas esse virtutum. Scilicet etcandorem Aequitatis potuit obumbrare et a Temperantia purpuramsancti ruboris abolere, cervicem Fortitudinis indignis confoderevulneribus, eruere oculos Providentiae! 
<claudius_mamertinus. panegyricus. 5.5> Dein nisi illeadulescens severam manum propriis vultibus intulisset, dies etmora ac non longa aetatis successio omnem illum florem corporisperemisset. At in virtutibus principis nostri quanto aetasprolixior, tanto pulchritudo praestantior. 
<claudius_mamertinus. panegyricus. 6.1> Mitto cunctam barbariam adversus vindicem Romanaelibertatis in arma commotam, gentesque recens victas et adversumiugum nuper impositum cervice dubia contumaces in redivivumfurorem nefandis stimulis excitatas. Quae omnia obstinatam etimmobilem principis maximi tandem vicere patientiam. 
<claudius_mamertinus. panegyricus. 6.2> Itaquecum in ipso molimine oppressisset Alamanniam rebellantem, quipaulo ante inaudita regionum fluviorum montium nomina exercituvictore peragraverat, per ultima ferarum gentium regna, calcataregum capita supervolans, in medio Illyrici sinu improvisusapparuit. 
<claudius_mamertinus. panegyricus. 6.3> Vidimus, felices illius viae comites, stupentesurbium populos dubitasse credere quae videbant. 
<claudius_mamertinus. panegyricus. 6.4> Non aliterconsternatas arbitror gentes quae primae lapsum caelo exceperePalladium. Virgines pueri, feminae viri, tremulae anus,titubantes senes non sine magno attoniti horrore cernebantimperatorem longam viam sub gravium armorum onere currentem,properantis anhelitum sine sensu lassitudinis crebriorem, sudorumrivos per fortia colla manantes, et inter illum pulveris quibarbam et capillum onerarat horrorem micantia sidereis ignibuslumina. 
<claudius_mamertinus. panegyricus. 6.5> Voces gaudentium oppresserat miraculi magnitudo;cessabant officia laudandi plus quam laudanda cernentibus. 
<claudius_mamertinus. panegyricus. 7.1> Sufficere quidem poterat ad expeditionem praesentiumnegotiorum sola properatio, sed non sufficit principi nostropublicae rei una ratione consulere. Multa pariter adgrediturpectus nullis umquam laboribus fatigatum. Vt uno eodemque temporeet componeret fidissimarum provinciarum statum et barbariamomnem admoto propius terrore percelleret, longissimo cursuHistrum placuit navigari. 
<claudius_mamertinus. panegyricus. 7.2> Pro sancta divinitas! Quaenavigationis illius fuit pompa, cum dexteriorem incliti fluminisripam utriusque sexus, omnium ordinum, armatorum atque inermiumperpetuus ordo praetexeret, despiceretur ad laevam in miserabilespreces genu nixa barbaria! 
<claudius_mamertinus. panegyricus. 7.3> Omnes urbes quae Danubium coluntaditae, omnium audita decreta, levati status instaurataequefortunae, innumerabilibus barbaris data venia et munus pacisindultum. Qui properationem illam contemplabitur, nihil egissepraeter viam imperatorem putabit; qui gestarum rerum multitudinemconsiderabit, properasse non credet. 
<claudius_mamertinus. panegyricus. 8.1> O facundia potens Graecia! Omnium tuorum principum gestain maius extollere sola potuisti, sola factorum glorias adverborum copiam tetendisti. 
<claudius_mamertinus. panegyricus. 8.2> Tu navem unam propter aurativelleris furtum et virginis raptum in caelum usque sublatamsideribus consecrasti. Tu puerum, inventorem serendi, draconumalitum curru volantem semina in terras sparsisse iactasti. 
<claudius_mamertinus. panegyricus. 8.3> Quid tu, si ad scribendas celebrandasque res principis nostrianimum adieceris, de Iuliani lembis liburnisque factura es? —quae non modo nihil cuiquam adimunt neque urbes hospitaspopulant, sed ultro omnibus populis immunitates privilegiapecunias largiuntur. 
<claudius_mamertinus. panegyricus. 8.4> Qua dignitate describes classem permaximi fluminis tractum remis ventisque volitantem, tum principemnostrum alta puppi sublimem non per cuiuscemodi agros frumentaspargentem, sed Romanis oppidis bonas spes libertatem divitiasdividentem, tum ex parte altera in barbaricum solum terrorembellicum trepidationes fugas formidines obserentem?
<claudius_mamertinus. panegyricus. 9.1> Iam quale illud fuit quod Histrum adhuc navigans beneficiatua usque ad Hadriam Tyrrhenum Mareoticum porrigebas? Ipso enimtempore levati equorum pretiis enormibus Dalmatae, Epirotae adincitas intolerandi tributi mole depressi providentia, imperator,tua non modo miserias exuerunt, sed ad amplam etiam atqueopulentam revixere fortunam. 
<claudius_mamertinus. panegyricus. 9.2> Vrbs Nicopolis, quam divusAugustus in monumentum Actiacae victoriae trophaei instarexstruxerat, in ruinas lacrimabiles prope tota conciderat:lacerae nobilium domus, sine tectis fora, iamdudum aquarumductibus pessumdatis plena cuncta squaloris et pulveris. 
<claudius_mamertinus. panegyricus. 9.3> Certamen ludicrum lustris omnibus solitum frequentariintermiserat temporis maesti deforme iustitium. Ipsae illaebonarum artium magistrae et inventrices Athenae omnem cultumpublice privatimque perdiderant. In miserandam ruinam concideratEleusina. 
<claudius_mamertinus. panegyricus. 9.4> Sed universas urbes ope imperatoris refotasenumerare perlongum est; scire satis est cunctas MacedoniaeIllyrici Peloponnesi civitates unis an binis epistulis maximiimperatoris repentinam induisse novatis moenibus iuventutem,aquas locis omnibus scatere, quae paulo ante arida et sitianhelantia visebantur ea nunc perlui inundari madere, foradeambulacra gymnasia laetis et gaudentibus populis frequentari,dies festos et celebrati veteres et novos in honorem principisconsecrari. 
<claudius_mamertinus. panegyricus. 10.1> Si quis mortalium in aliquam caelestem speculam nubesublatus paulo ante vidisset maesta omnia, semiruta oppida,desolata moenia, ab indigenis solitudinem, exsulum turbam, is sinunc in idem illud editum reponatur ac despiciat cunctalaetantia, agros consitos, urbes frequentes, aquas oppidisinfluentes, magnifico cultu non privatas aedes sed publica tectasurgentia, dites pro terrarum ingeniis messibus segetes,vincentes agricolarum vota vindemias, arduos colles profundasquevalles et lata camporum balatu hinnitu mugitibus persona,profecto mirabitur tam brevi cuncta mutata, desiliet e nubibus etviciniam caeli cupide derelinquet ut tuis, imperator, terrisfruatur. 
<claudius_mamertinus. panegyricus. 10.2> Illud vero cuius miraculi est, neminem ullum intanto rerum paratu sensisse dispendium, in omnia pecuniam abimperatore depromi et quoddam versa vice provinciis penditributum, illinc ad universos fluere divitias quo prius undiqueconfluebant! — ut in maxima quaestione sit a quo accipias,imperator, qui sic omnibus largiaris. 
<claudius_mamertinus. panegyricus. 10.3> Sed qui vitae tuaeinstituta rationemque cognoverit, facile fontem copiae huiusinveniet. Maximum tibi praebet parsimonia tua, Auguste, vectigal.Quidquid enim alii in cupiditates proprias prodigebant, id omnenunc in usus publicos reservatur. 
<claudius_mamertinus. panegyricus. 11.1> Hucusque solus is fructus imperii putabatur, ut imperatora ceteris civibus non fortibus factis nec splendore gloriae sedmagnitudine sumptuum separaretur. 
<claudius_mamertinus. panegyricus. 11.2> Inde nihil necessariaesubstructionum in aedibus moles, ingentes aulicorum catervaelegionum sumptum facile vincebant. 
<claudius_mamertinus. panegyricus. 11.3> Quin etiam prandiorumatque cenarum laboratas magnitudines res publica sentiebat, cumquaesitissimae dapes non gustu sed difficultatibus aestimarentur,miracula avium, longinqui maris pisces, alieni temporis poma,aestivae nives, hibernae rosae. Haec cuncta animus voluptatumomnium victor abiecit. 
<claudius_mamertinus. panegyricus. 11.4> Neque enim ei parandae sunt picturataemarmorum crustae et solido auro tecta laquearia, qui maioremanni partem in nuda humo cubet et caelo tantum tegatur; nequeturbae institutorum ad delicias ministrorum, cui tam pauca sintministranda; neque tempus epularum ei qui saepius statariumprandium ad necessitatem humani corporis capiat, gaudenscastrensi cibo ministro obvio et poculo fortuito. 
<claudius_mamertinus. panegyricus. 12.1> Sed inter haec mirari satis nequeo quod tam severe parcusin semet in cives suos tam liberalis est ac remissus, laborumasperrima sibi sumens ut nos quietis rebus agitemus, cum illudusu venire animadvertamus ut qui remotam a voluptatibus vitamsequantur difficiles et morosi sint ac sibi parum laeti, sedaliis tristiores maestas atque sollicitas etiam privatas domosfaciant. 
<claudius_mamertinus. panegyricus. 12.2> At sanctissimus imperator impense studet ut nos prodignitate habitemus, ut commodis adfluamus, ut castam quidem sedhilarem ducamus aetatem, cum alios principes labor truces,remissos desidia reddiderit semperque seriis imperatoribusgratia, comibus defuerit industria. Neque quisquam sibi molestusita se facilem ceteris praebuit, ut non ad suum exemplum alioscoerceret. 
<claudius_mamertinus. panegyricus. 12.3> Noster imperator nihil sibi veniae, nihil ceterismolestiae ac laboris impartiens suo negotio omnibus otiumpraestat, divitiarum largitor, curarum avarus, laboriosissimanegotiorum praeoptans ipse agere quam aliis imperare. 
<claudius_mamertinus. panegyricus. 13.1> Multi post exactos reges imperium universae rei publicaesolitarium cupiverunt. Nota sunt recordantibus nomina eorumvidelicet qui in propria furentes adfectati regni suppliciapependerunt. 
<claudius_mamertinus. panegyricus. 13.2> Mitto veteres qui saxo praeceps dati, quorumbona publicata, domus erutae, interdicta posteris nomina; nonpaucos huiusmodi furore vecordes etiam nostra aetas tulit, quipropter caecam imperandi cupidinem in ferrum ruerunt. 
<claudius_mamertinus. panegyricus. 13.3> Si hosdeus paulisper vitae redditos adloquatur: Heus, verbi gratia,Nepotiane atque Silvane, per infestos gladios praesentesquemortes imperium petivistis. At nunc ultro vobis potestas regnandidatur ut ea qua Iulianus conditione regnetis, ut pro omnium otiodie noctuque vigiletis et, cum domini vocemini, libertati civiumserviatis, saepius proelium quam prandium capessatis, nihilcuiquam auferatis et ultro omnibus largiamini, nulligratificemini, in neminem saeviatis, toto in orbe terrarumnullius virginis fama violetur, sit lectulus etiam sine concessiset legitimis voluptatibus Vestalium toris purior, aestateAlamannicum pulverem hieme pruinam Thraciae intectis verticibusperferatis, profecto verborum ipsorum molestiam delicatae auresnon poterunt sustinere; tantis negotiis territi non modo imperiumsed etiam vitam perosi ad inferiores aliquos inferos redireproperabunt. Videbunt enim iustum principatum laboribus curisvigiliis inquietum, cuius illi faciem amoenam et amabilem contemplantes laborum aspera non videbant. 
<claudius_mamertinus. panegyricus. 14.1> Cum igitur inter egregia negotia itinere confecto usquead Thraciae fines perventum foret, cursim disposito exercituscommeatu ad Romanam urbem annonae vacuam mentem reflexit. 
<claudius_mamertinus. panegyricus. 14.2> Quemlibet alium a subveniendi conatibus gravissima fames ettristissimum rei publicae periculum deterruisset. Sed stipendiisprovinciarum et patrimonii sui fructibus, tum undique frumentiscoemptis usque ad opulentiam abundantiamque esurientem iam Vrbemrefersit. Dicet aliquis: Quomodo tam multa tam brevi tempore?et recte. 
<claudius_mamertinus. panegyricus. 14.3> Sed imperator noster addit ad tempus quod otio suodetrahit. Nihil somno, nihil epulis, nihil otio tribuit; ipsa senaturalium necessariarumque rerum usurpatione defrudat; totuscommodis publicis vacat. 
<claudius_mamertinus. panegyricus. 14.4> Itaque grandaevum iam imperiumvidebitur his qui non ratione dierum aut mensium sed operummultitudine et effectarum rerum modo Iuliani tempora metientur. 
<claudius_mamertinus. panegyricus. 14.5> Cum Romani populi victus et exercitus commeatus esset inmanibus, in media expediendae annonae trepidatione nuntius venitplurimas naves Africano tritico graves litus Achaicumpraetervectas Constantinopolim pervolasse. Permoti omnes etadversus eos qui oram maritimam tuebantur irati venimus adprincipem; desidia iudicum tantum perisse frumenti certatim prose quisque conquerimur. 
<claudius_mamertinus. panegyricus. 14.6> At maximus imperator serenumrenidens: nihil esse peccatum, non sibi perisse quae ad hancurbem frumenta venissent. Nos vocem illam noti amoris in patriamputabamus, cum proditionem futuri verborum ambago celaret; iamtum enim venturae felicitatis eventum conscius divini animuspraevidebat. 
<claudius_mamertinus. panegyricus. 15.1> Cis pauculos dies in novum ac florentem statum re publicarestituta, sacra mens ad honorum fastigia et magistratuumornamenta respexit. 
<claudius_mamertinus. panegyricus. 15.2> Versari coepit in sacri pectoris comitioconsulatus. Quid secutus sit, ipse scit et quaecumque consiliaeius gaudet formare divinitas. De omnibus Romani imperii virisprimus electus sum, cum honorem meum adoreis militaribusgloriosus collega cumularet. 
<claudius_mamertinus. panegyricus. 15.3> Gratias tibi, gratias,imperator, si mereri me credidisti, et plures gratias, imperator,si tantum amasti ut me consulem faceres etiam non merentem. 
<claudius_mamertinus. panegyricus. 15.4> Nec ignoro maximos honores ad parum dignos penuria meliorumsolere deferri, sed non vereor ne quis malivolorum in consulatumeo id autumet accidisse. Si quis hoc lividus iactitat, ipsotempore refutatur, adversus quem dixisse satis est: iam tumprincipi nostro Roma parebat. 
<claudius_mamertinus. panegyricus. 15.5> Quid quod nihil speranti mihide honoris augmento (neque enim ultra praefecturam se votorummeorum modestia porrigebat) perfertur nuntius consulem me creatumsine impendio, quod iam diu paucis; sine labore, quod numquam;sine petitione, quod nemini?
<claudius_mamertinus. panegyricus. 16.1> Quis ignorat tum quoque, cum honores populi Romanisuffragiis mandabantur, multos fuisse candidatorum labores?Ediscenda omnium nomina, tributim homines atque etiam singulisalutandi, prensandae obviorum manus, omnibus adridendum, nonsolum cum infimis sed etiam cum ignotis familiaritatis imagosimulanda, multaque alia propter honorem agenda quae alias virumhonore dignum facere non deceret. 
<claudius_mamertinus. panegyricus. 16.2> Vnde illud Crassi celebredictum. Cum peteret consulatum et forte cum Scaevola socero pervias Vrbis incederet nec praesente gravissimo et severissimo viroblandiri populo, palpare obvios et artes petitorias auderetexserere, Quaeso, inquit, Muci, paulisper abscedas, nec mecomitatu tuo honestari putes. Impedis honorem meum: te spectanteineptus esse non possum. 
<claudius_mamertinus. panegyricus. 16.3> At vero ego nullius favorem turpiadsentatione promerui, nihil feci ineptum, nihil egi quodspectare Mucium nollem. 
<claudius_mamertinus. panegyricus. 16.4> Non modo nullum popularium deprecatussum, sed ne te quidem ipsum, imperator, quem orare praeclarum,cui preces adhibere plenissimum dignitatis est, verbo saltemadii. Sponte in familiam meam divinum istud a te munus infusumest. 
<claudius_mamertinus. panegyricus. 17.1> Fatebor autem tibi, maxime imperator, et tuto apud teomnia animi operta reserabo. Numquam in capita civium potestatem,numquam provincias concupivi; sed, quia iuvanda etiam a mevidebatur pro virili portione res publica, cum administratumvocarer, propter opinionem desidiae non refugi. 
<claudius_mamertinus. panegyricus. 17.2> Negotiumpublicum neque ambitor appetii neque per timiditatem aut ignaviamrecusavi, sed a teneris annis, ab aetate puerili, ad hanc usquecanitiem consulatus amore flagravi. 
<claudius_mamertinus. panegyricus. 17.3> Secundum etiamconfessionis tibi gradum debeo. Cum in aliorum principum essetpotestate res publica, diu inanem cupiditatem sine spei solaciisfovi. Vnde enim mihi adspirandi ad hoc nomen esset amentia, opumvacuo et ignaro ambiundi? 
<claudius_mamertinus. panegyricus. 17.4> Nam primum, cum Caesar esses,marcentem iam cupiditatis meae flammam spei bonae flatibusexcitasti. Cum vero te, Auguste, mirificum innocentiae acvirtutum spectatorem viderem, tunc mecum: Claudi Mamertine, nonfrustra hucusque vixisti. Habes idoneum fidei ac industriaeiudicem. Memento in magno res tuas esse discrimine. Scietur nonmeruisse te consulatum, si tibi non detulerit hic imperator. 
<claudius_mamertinus. panegyricus. 18.1> Habes, Auguste, proditionem silentii mei, et rem a me nonbrevis aevi taciturnitate celatam. Nondum tamen cunctaprodidimus. Nullum hinc iam mecum volo referre secretum; omniapectoris arcana vacuabo. 
<claudius_mamertinus. panegyricus. 18.2> Suspendisses benivolentiam tuam ettuae isti in me liberalitati contra mores tuos artificii aliquidaddidisses: forsitan rogassem. 
<claudius_mamertinus. panegyricus. 18.3> Parvi autem, imperator, putasesse beneficii quod rogandi mihi periculum remisisti? Periculuminquam, sanctissime imperator. Si praestare dubitasses, si inposterum distulisses, quid me fieret post repulsam? 
<claudius_mamertinus. panegyricus. 18.4> Inlevissimis quoque beneficiis petitis nec impetratis amicitiadissolvitur. Namque is quo amicitia continetur amor apud utrumquepolluitur. Alter amari se quia non praestitit non putat, alterodio se esse quia non obtinuit arbitratur. 
<claudius_mamertinus. panegyricus. 18.5> Nec sane mihigratuito consul factus viderer, si honorem precibus emissem;miserum enim et laboriosum subissem meliore aevi parte transactatirocinium rogandi. 
<claudius_mamertinus. panegyricus. 18.6> Neque enim existimo molestius essepecuniam quam preces fundere. Denique omnes in emendo videmusrepensandi fiducia magno erectoque animo aurum argentumquedepromere, eos vero qui preces adlegant humiles atque demissosvix cunctabunda atque titubantia verba proferre, neque solumorationem inclinare sed totis corporibus in genua submitti.Prorsus, ut ex animi mei sententia loquar, maximo venditbeneficium qui preces accipit. 
<claudius_mamertinus. panegyricus. 19.1> An vero, si centuriatis comitiis consul creatus essem,gloriosius mihi universi populi suffragiis declaratus viderer?Minime, siquidem etiam illis priscis temporibus multorum ambitufuit Campus infamis. Nota divisorum flagitia, notae loculorumpraestigiae, tum operarum ad vim et seditionem manus emptae. 
<claudius_mamertinus. panegyricus. 19.2> Nec sane potest in confusa imperitorum multitudine quidquam esseperpensum. Nam cum boni rari sint, improborum vulgus immensum, inCampo autem numerus et turba praepolleat, sine dubiointelligitur eum suffragiis populi magistratum capere quemplures, id est quem peiores, probarunt; unde factum ut maioresnostri viderent Gabinios designatos et repulsos Catones. 
<claudius_mamertinus. panegyricus. 19.3> Sedhaec vetusta; detur recordari quemadmodum paulo ante honorpetitus sit. Vix pauci exstiterunt quorum virtutibus deferretur,cum quidem ipsis illis tarda industriae ac probitatis mercesveniret. 
<claudius_mamertinus. panegyricus. 19.4> Ceteri vero perditissimum quemque ex aulicisfrequentabant. Vti quispiam per artes turpissimas imperatoriacceptissimus videbatur, eum adsiduis obsequiis emerebanturdonisque captabant. Nec viros quidem sed mulierculas exambibant;nec feminas tantum sed spadones quoque, quos quasi a consortiohumani generis extorres ab utroque sexu aut naturae origo autclades corporis separavit. Ita praeclara illa veterum nominasordidissimum quemque ex cohorte imperatoria et probrosissimumadulabant. 
<claudius_mamertinus. panegyricus. 19.5> Hi, cum in provincias immissi erant, qua sacra quaprofana rapiebant, iter sibi ad consulatum pecunia munientes. 
<claudius_mamertinus. panegyricus. 20.1> Itaque nullum iam erat bonarum artium studium. Militiaelabor a nobilissimo quoque pro sordido et inliberali reiciebatur.Iuris civilis scientia, quae Manilios Scaevolas Servios inamplissimum gradum dignitatis evexit, libertorum artificiumdicebatur. 
<claudius_mamertinus. panegyricus. 20.2> Oratoriam dicendi facultatem ut multi laboris etminimi usus negotium nostri proceres respuebant, dum hominesnoluisse videri volunt quod adsequi nequiverunt. Et vere tantumlaboris vigiliarumque suscipere ad id adipiscendum, cuius ususagendae vitae ornamenta non adiuvaret, dementia ducebatur. 
<claudius_mamertinus. panegyricus. 20.3> Itaque omne studium pecuniae coacervandae; tanto enim quisque virmelior quanto pecuniosior habebatur. 
<claudius_mamertinus. panegyricus. 20.4> Iam serviendi miserandapatientia, adsentandi mira calliditas. Ministrorum aulae cotidielimina terebantur. Ad fores eorum qui regiis cupiditatibusserviebant cernuos patriciae gentis viros cerneres ab huiusmodidedecore non imbri non gelu non amaritudine ipsius iniuriaedeterreri. Demissi iacentesque vix capita supra eorum quosprecabantur genua tollebant. Ad postremum honores non iudicio autbenivolentia superborum sed misericordia merebantur. 
<claudius_mamertinus. panegyricus. 21.1> At nunc quisquis provincias tribunatus praefecturasconsulatus cupit, nihil necesse est pecuniam per fas et nefasquaerat ac libertatem suam salutator vilis imminuat. Quantofuerit paratior servituti, tanto honore indignior iudicabitur. 
<claudius_mamertinus. panegyricus. 21.2> Tum aliud quoddam hominum genus est in amicitia principianostri, rude (ut urbanis istis videtur), parum come, subrusticum;blandimentis adulantium repugnat, pecuniae vero alienae tamquamrei noxiae tactum reformidat, maximas opes in rei publicae saluteet gloriosa imperatoris sui laude constituit. 
<claudius_mamertinus. panegyricus. 21.3> Iam ipseingenti divinaque prudentia adversus omnes adsentatoruminlecebras captionesque munitus est. Quippe ei a fucatisadulantium venenis quod periculum est, qui aures etiam verislaudibus gravatus impartiat? 
<claudius_mamertinus. panegyricus. 21.4> Sed multo multoque nunc faciliorest ratio honorum petendorum. Quisquis, inquam, caperemagistratum voles, auri atque argenti neglegens esto, nullasostiatim potentium aedes obito, nullius pedes nullius genuacomplectitor. Adhibeto tantum tibi gratuitas et paratu facillimascomites, Iustitiam Fortitudinem Temperantiam atque Prudentiam:ultro ad te maximus imperator accedet et ut capessas rem publicamflagitabit. 
<claudius_mamertinus. panegyricus. 21.5> Otioso tibi atque alia curanti provinciaepraefecturae fasces sella curulis atque omnia insigniamagistratuum deferentur. Quid enim sibi verae vir perfectaequevirtutis non constanter de honore promittat, cum me proptertantillum innocentiae meritum uno in anno ter videat honoratum?
<claudius_mamertinus. panegyricus. 22.1> Ecquis deus uno in anno multiplices fructus agro unidedit? Num quisquam in eadem novali aestate una amplius quamsemel messuit? Num cui uno autumno unoque vineto vindemia triplexfluxit? Vna certe unius hiemis est olivitas. Sed in nostriprincipia beneficiis miraculo caret multiplicata fecunditas. 
<claudius_mamertinus. panegyricus. 22.2> Vt de aliis optimis viris taceam qui a priore in proximumautumnum fructus annorum multiplices messuerunt, mihi certetertia unius anni ubertas est consulatus. Primum thesaurorumomnium mandata custodia et dispensatio largiendi, secundum locumtenet in honorum meorum fructibus praefectura; additus his quovel solo cuiuslibet aviditas vinceretur, proventuum meorumtertius, consulatus. 
<claudius_mamertinus. panegyricus. 22.3> Dein cum ager adsiduitate fructuum inmaciem decoquatur, imperatoris nostri posterior liberalitasvincit priorem, nec fit effeta gignendo sed per vices fructuumfecundatur. Nova prorsus fuit honorum deferendorum et insperatacongestio. 
<claudius_mamertinus. panegyricus. 22.4> Nondum statum suum siderum curricula mutaverant:iam princeps cursum dignitatis alterius commovebat. Etiamtum solab eorundem astrorum regione radiabat: iam Augustus tertiamagistratus mei signa transcenderat. 
<claudius_mamertinus. panegyricus. 22.5> Quaeso, non vobis inanisgloriae cupidissimus, non flagrans ambitione notabili videretur,si quis in se tanta pariter optasset quanta in me uno temporeAugustus ingessit?
<claudius_mamertinus. panegyricus. 23.1> Habitari ab iustis viris in Oceano terras ferunt quasFortunatorum insulas vocant, quod per eas non arato solo frumentanascuntur, fortuitis vitibus iuga collium vestiuntur, spontepomis arbor gravatur, ad herbarum vicem olus vulgo est. 
<claudius_mamertinus. panegyricus. 23.2> uantula ista sunt, si deum auctorem consideres, munera! Nempenobis quoque, cum agrum non nostris manibus excolamus, haecinlaborata nascuntur. 
<claudius_mamertinus. panegyricus. 23.3> Quanto felicior nostra conditio! Quantobeatitudo praestantior! Non spica triticea, non viles uvarumracemi, sed opes atque divitiae nihil laborantibus ingeruntur;provinciae praefecturae fasces sponte proveniunt. 
<claudius_mamertinus. panegyricus. 23.4> Tu, tuinquam, maxime imperator, exsulantes relegatasque virtutes ad rempublicam quodam postliminio reduxisti, tu exstincta iamlitterarum studia flammasti, tu Philosophiam paulo ante suspectamac non solum spoliatam honoribus sed accusatam ac ream non modoiudicio liberasti, sed amictam purpura, auro gemmisque redimitamin regali solio conlocasti. 
<claudius_mamertinus. panegyricus. 23.5> Suspicere iam in caelum licet etsecuris contemplari astra luminibus, qui paulo ante pronorumatque quadrupedum animantium ritu in humum visus trepidosfigebamus. Quis enim spectare auderet ortum sideris, quisoccasum? Ne agricolae quidem, quorum opera ad motum signorumcaelestium temperanda sunt, tempestatum praesagia rimabantur. 
<claudius_mamertinus. panegyricus. 23.6> Ipsi navitae, qui nocturnos cursus ad astra moderantur,stellarum nominibus abstinebant. Prorsus terra marique nonratione caelesti sed casu ac temere vivebatur. 
<claudius_mamertinus. panegyricus. 24.1> Nihil igitur mirum est, imperator, quod tantus amor ettam verus in te civium fervet; neque enim ullum post hominesnatos puto tanto generis humani ardore dilectum. 
<claudius_mamertinus. panegyricus. 24.2> Ceterorumregum atque imperatorum caritates admodum rarae nec umquamdiuturnae fuerunt. In summis enim hominum habitavere pectoribussubita et forte nata benivolentia provocatae, non virtutumadmiratione devinctae. 
<claudius_mamertinus. panegyricus. 24.3> At vero noster adfectus veri certiqueiudicii est, imis mentis sedibus inligatus, animae et vitaeimmixtus et initus, resolutis etiam morte corporibus cumimmortali mente victurus. 
<claudius_mamertinus. panegyricus. 24.4> Arma igitur et iuvenes cum gladiisatque pilis non custodiae corporis sunt, sed quidam imperatoriaemaiestatis sollemnis ornatus. Quid enim istis opus est, cumfirmissimo sis muro civici amoris obsaeptus? 
<claudius_mamertinus. panegyricus. 24.5> An metuenda tibicuria est, cum senatui non solum veterem reddideris dignitatemsed plurimum etiam novi honoris adieceris? An populus esttimendus procuratori alimentorum suorum, vitae vindici,libertatis auctori? Nam quid de militibus loquar? Duo an triaferme ex vetere memoria amicorum paria proferuntur. 
<claudius_mamertinus. panegyricus. 24.6> Negoquempiam ab uno amico plus dilectum quam tu, imperator, non modoa comitibus et tribunis tuis sed a legionibus cunctis,equitibus ac peditibus, gregariis etiam militibus diligaris. 
<claudius_mamertinus. panegyricus. 24.7> Itaque, quod ad te attinet, cuncta iam a custodia tui armaremoveres; sed quando hoc potes persuadere militibus? Anxia estfidelium diligentia; maximo amori maximus timor iunctus est. Nonnobis sufficit quod obtinuisti ut nemo te velit laedere, nisi noscuramus ut nemo possit. 
<claudius_mamertinus. panegyricus. 25.1> Habuerunt nonnulli alii principes devotam et amantem suicohortem, sed alio quodam modo: primum quod imperiti ac rudesindoctissimum quemque in consilium delegabant, scilicet utipsorum prudentia vulgo suorum aliquatenus emineret. 
<claudius_mamertinus. panegyricus. 25.2> Ita, cumvilissimus quisque honorum et divitiarum potitus foret, suacommoda et vitia principum diligebant. Ab his optimus quisqueabigebatur procul, cum suspecta esset probitas et invisa, etquanto quisque honestior tanto importunior turpium arbitervitaretur. 
<claudius_mamertinus. panegyricus. 25.3> At tu, Auguste, omnibus nugis remotis optimum etdoctissimum quemque perquiris. Si quis praestat virtutibusbellicis et laude militiae, in amicis habetur; qui in oratoriafacultate, qui in scientia iuris civilis excellit, ultro adfamiliaritatem vocatur. 
<claudius_mamertinus. panegyricus. 25.4> Quicumque in administratione reipublicae innocentem se umquam et strenuum praebuit, in consortiummunerum receptatur. 
<claudius_mamertinus. panegyricus. 25.5> Regendis provinciis non familiarissimumquemque sed innocentissimum legis. Omnes a te augentur pecunia,locupletantur divitiis, honoribus honestantur. 
<claudius_mamertinus. panegyricus. 26.1> Prorsus amicitias tueris privati fide, imperatorisopulentia. Quae perpetuae et constantis benivolentiae primafiducia est, certissima virtutum et maxima principis, veritas.Numquam in animo esse suspicacem te audivi: 
<claudius_mamertinus. panegyricus. 26.2> nemo simulatisblanditiis, nemo falsa pollicitatione deceptus est. Quis nescitaliorum imperatorum hilarem diritatem cachinnantemque saevitiam,a quibus ingenita crudelitas figmento laetitiae tegebatur? 
<claudius_mamertinus. panegyricus. 26.3> ira est in principe nostro mentis linguaeque concordia. Non modohumilis et parvi animi sed servile vitium scit esse mendacium.Et vere, cum mendaces homines aut inopia aut timor faciat,magnitudinem fortunae suae imperator qui mentitur ignorat. 
<claudius_mamertinus. panegyricus. 26.4> Quis, oro vos, plura praebuit fidei constantiaeque documenta?Omnes quos privatus in familiaritatem recepit, eodem habetimperator adfectu; nemo gradu pulsus, nemo aditu prohibitus,nulli palatii fores clausae sunt; omnes bonos habet. 
<claudius_mamertinus. panegyricus. 26.5> Inrecipiendis amicis optimus iudex est; si aliqui sunt improbi,tolerandis familiarium vitiis immutabilis est amicus. 
<claudius_mamertinus. panegyricus. 27.1> At mutant secundae res animos. Nostrum principem sinondum mutaverint, quando mutabunt? Cuius umquam diviniorfelicitas fuit? 
<claudius_mamertinus. panegyricus. 27.2> Paulo ante in laceratis Galliae provinciislapsus inimicorum capitalium apertis armis et occultis insidiispetebatur; in pauculis mensibus divino munere Libyae EuropaeAsiaeque regnator est. Quae maiora exspectabimus dei praemia,quae uberiora dona Fortunae? 
<claudius_mamertinus. panegyricus. 27.3> Videte num secundis rebus elatusaliquid de prioris vitae mansuetudine et moderatione mutaverit.Mutavit, plane mutavit; nam civilior factus prosperorum infregitinvidiam. 
<claudius_mamertinus. panegyricus. 27.4> Cui non vel illud tempus sedatae praebuit mentisindicium, quo horrendi belli metu re publica liberata elati sumuscuncti gestiente laetitia? 
<claudius_mamertinus. panegyricus. 27.5> Sed imperator, quamquam caelestiope salutem rei publicae propagatam videret, et condicionemdoluit humanam et offensarum gratiam faciens induit fratrem, etcuius armis vitam suam impugnatam sciebat mortem eius ornavit acpostea ipse iusta persolvit. Et memoria et oblivione mirabilis,oblitus inimici meminit heredis. 
<claudius_mamertinus. panegyricus. 28.1> Sed quid ego longius indicia mitis et mansuetae mentisaccerso? Hic ipse, hic inquam ipse dies praebuit civilis animisatis clara documenta. 
<claudius_mamertinus. panegyricus. 28.2> Ego et collega meus, ne quid maximusimperator propensius humanitatis studio faceret, verebamur. 
<claudius_mamertinus. panegyricus. 28.3> Itaque matutino crepusculo palatium petimus. Adventare nosprincipi forte tum danti operam salutatoribus nuntiatur. Statim esolio tamquam praeceptus exsiluit vultu trepido atque satagente,qualis meus esse potuisset, si principi serus occurrerem. 
<claudius_mamertinus. panegyricus. 28.4> Aegre remotis populi qui nos praegrediebatur agminibus, ut quamlongissime nobis obviam procederet laboravit. Illic gaudentibuscunctis, pro sancta divinitas! quo ore, qua voce Ave inquit,consul amplissime. Dignatus osculo oris illius divinisadfatibus consecrati dexteram dedit, illam dexteram, immortalepignus virtutis et fidei. 
<claudius_mamertinus. panegyricus. 28.5> Poetae ferunt altissimum illum etcuncta potestate cohibentem deum, qui ditione perpetua divinaatque humana moderatur, cum despiciat in terras, habitu oristempestatum incerta mutare, eius nutu mundum tremescere, illiushilaritate turbines abigi, nubes fugari, nitentia per orbemserena diffundi. 
<claudius_mamertinus. panegyricus. 29.1> Hoc ita esse oculis paulo ante licuit experiri. Inquantam laxatus est populus te consulibus tuis adridentelaetitiam! 
<claudius_mamertinus. panegyricus. 29.2> Vidimus attonitos admirantium vultus, multiformeslaetantium status, varios corporum motus. Clamores inconditosprofundebat laudandi effusa libertas. Tripudiabat crebrissaltibus multitudo. Nimiae laetitiae decoris sunt et gravitatisimmemores. Illa iactatio togarum, illa exsultatio corporumnescientibus paene hominibus excitabatur. 
<claudius_mamertinus. panegyricus. 29.3> Omnem modestiampopuli, omnem verecundiam tui gaudia effrena superaverant. Ave,consul amplissime!  Aveo plane, imperator, et avebo. Neque enimeventus esse potest optati huius ambiguus, cum is avere me iubeatqui iam fecit ut averem. Consul amplissime. Sum plane etconsul et amplissimus consul. Quis enim me fuit amplior consul,quem sublimat et inlustrat consulatus quem tribuisti, amplitudoquam tribuis? 
<claudius_mamertinus. panegyricus. 29.4> Post primae salutationis fausta conloquia, quidpro iure consulari agere nobis placeat sciscitatur, senatoriumimpleturus officium, si libeat tribunal petere, si contionemadvocare, si rostra conscendere. Sed nos ad curiam sollemnia dieihuius senatusconsulta ducebant. 
<claudius_mamertinus. panegyricus. 29.5> Itaque comitem se statimpraebet et utrumque latus consulibus praetextatis tectus incedit,non multum differens a magistratibus suis et genere et colorevestitus. 
<claudius_mamertinus. panegyricus. 30.1> Superfluum forte videatur quae vosmet ipsi vidistisiterare, neque enim auribus expetuntur quae fuerint usurpataluminibus; sed mandanda sunt litteris, inserenda monumentis,mittenda in posteros venturis saeculis vix credenda miracula. 
<claudius_mamertinus. panegyricus. 30.2> Paene intra ipsas Palatinae domus valvas lecticas consularesiussit inferri et, cum honori eius venerationique cedentes sedileillud dignitatis amplissimae recusaremus, suis prope nos manibusimpositos mixtus agmini togatorum praeire pedes coepit, gradummoderans paene ad lictoris nutum et viatoris imperium. 
<claudius_mamertinus. panegyricus. 30.3> Credethoc aliquis qui illa purpuratorum vidit paulo ante fastidia? —qui ideo tantum honorem in suos ne inhonores contemnerentconferebant. Credet aliquis tanto post veterem illam priscorumtemporum libertatem rei publicae redditam? Neque enim ego LuciiBruti et Publii Valerii, qui primi exactis regibus potestateannua civibus praefuerunt, consulatum nostro anteponendum puto. 
<claudius_mamertinus. panegyricus. 30.4> Vterque bono publico, uterque Romanae rei publicae salutaris,uterque insignis principiis commodorum; sed habet aliquidunusquisque praecipuum. Illi consularem potestatem per populumacceperunt, nos per Iulianum recepimus. Illorum anno libertasorta est, nostro restituta. 
<claudius_mamertinus. panegyricus. 31.1> Sed sint, sanctissime imperator, ea quae tu iustemoderate civiliter facis aliis forte miraculo; mihi esse nonpossunt, qui te omnibus humanis vitiis absolutum et liberum sciamsolo immortalitatis amore flagrare, derigere omnes opes etcogitationes tuas ad memoriam posteritatis aeternam, atque hismaxime servire iudicibus qui de rebus gestis tuis sine odio etgratia venturis saeculis iudicabunt. 
<claudius_mamertinus. panegyricus. 31.2> Non potest quidquamabiectum et humile cogitare, qui scit de se semper loquendum. 
<claudius_mamertinus. panegyricus. 31.3> Nunc, si tibi, imperator, parum ampla nec respondente meritistuis oratione usus videbor, quaeso obtestorque ne meae id naturaepotius quam magnitudini beneficiorum tuorum putes essetribuendum. 
<claudius_mamertinus. panegyricus. 31.4> Nemo, nemo usquam post homines natos ampliorapraemia a regibus atque imperatoribus consecutus est, nulli plusoneris impositum. 
<claudius_mamertinus. panegyricus. 31.5> Non abnuam praefecturas et consulatusmultis esse delatos, sed iis post emensos labores honos quasidebitus restitutus est; mihi, cum iam honorem adeptus sim, nuncdemum ut meruerim laborandum est. Versa ratione temporum,permutata munerum vice, modo enitendum est ut praemio dignusexistimer, cum iam praemium ceperim. 
<claudius_mamertinus. panegyricus. 31.6> O mihi festinaebenivolentiae tuae gravissimum pondus ! Vereor ut aperteexprimere difficultatum mearum ordinem valeam. Facilius est,imperator, bonis artibus mereri consulem fieri quam industria etlabore perficere ut videaris meruisse, cum factus sis. 
<claudius_mamertinus. panegyricus. 32.1> Absit, Auguste, et istud sancta divinitas omen avertat,ut tu a quoquam mortalium exspectes vicem beneficii! Verumtamen(quod solum vel accipere potest ista fortuna vel a nobis opibustuis tribui) immortalitatem munerum tuorum colam officiissempiternis. 
<claudius_mamertinus. panegyricus. 32.2> Omne negotium, omne otium meum in ornandis rebustuis celebrandisque ponetur; neque solum a vivente me ac vigentegrati animi benivolentia declarabitur, sed etiam cum me animadefecerit monumenta tui in me beneficii permanebunt. 
<claudius_mamertinus. panegyricus. 32.3> Inreferenda autem gratia, sanctissime imperator, hoc tibi polliceorsemperque praestabo, mihi neque in suggerendis consiliisveritatem neque in adeundis, si res poposcerit, periculis animumneque in sententia simpliciter ferenda fidem neque in hominumvoluntatibus pro re publica teque laedendis libertatem neque inlaboribus perferendis industriam neque in augendis imperii tuicommodis grati animi benivolentiam defuturam, idque omni vitaemeae tempore summis opibus enisurum elaboraturum effecturum uthonores in me tui non, quia necesse fuerit, ad quemcumque delati,sed, quia ita oportuerit, recte positi et ratione conlocati esse videantur.