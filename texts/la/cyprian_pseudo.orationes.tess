<pseudo_cyprian. orationes. 1.1> Hagios, hagios, hagios, sancte sanctorum, pater patrum nostrorum, Deus Abraham, Deus Isaac, Deus Iacob, Deus prophetarum, Deus apostolorum, Deus uirginum, Deus bene uiuentium, Deus credentium, Deus et pater Domini nostri Iesu Christi filii tui: te inuocamus supplices pariter et deprecamur [fili unigenite], qui ex ore altissimi procreatus es ante mundi dispositionem et ex Mariae sanctae uirginis utero per mysterium editus: orantibus nobis desiderium animae, etiam integritatem cordis praestare dignare, ut lauacro salutari expiatum pectus delictis carnalibus incolume persistat. petimus fide inlibata, mento incorrupta, deuotione robusta, operatione seu dilectione continua, in tua ecclesia sancta semper nos florere permittas: quoniam tibi flectimus genua, curuamus ceruices, cui angeli archangeli milia milium martyrum. chorus apostolorum et prophetarum gloria exultant, cui omnes aues laudes canunt, linguae confitentur caelestium terrestrium et infernorum : tibi omnes aquae in caelo et sub caelo confitentur, te insensibilia sentiunt: tu es solus et praeter te nemo. te quaesumus, Domine pater omnipotens, qui soli filio conspectabilis es : angeli et archangeli obtemperant tibi Domine pater: te oramus, tribuas nobis mentem integram, innocentiam puram, sinceritatem deuotam, conscientiam sanctam [puram] sobriam castam, contra omnes insidias saeculi gloriosa fide degentem: contra diaboli minas et carnales inlecebras munitum pectus concedas, ne uiolenti et cruenti hostis letalibus laqueis implicemur, ut signum salutis aeternae incolume perferamus. arce a nobis omnem saeculi inluuiem omnemque diaboli persuasionem. laqueetur, concidat et separetur et amoueatur, sicut a Sarra famula tua Asmodaeus daemon nequissimus extinctus est per angelum tuum sanctum tuum Baphael. et sicut Tobiae adfuisti, ita mihi adesse digneris. et ut tribus pueris in camino et Danielo misericordiam praestitisti, sic circa nos tuos famulos facere digneris. qui mortuos suscitasti, caecos inluminasti, surdis auditum, mutis eloquium, claudis gressum, leprosis sanitatem dedisti: ita da famulis tuis, qui in te tota uirtute mentis credimus natum passum. uenturum iudicare uiuos et mortuos. adsiste nobis, sicut apostolis in uinculis, Teclae in ignibus, Paulo in persecutionibus, Petro in fluctibus. qui sedes super septem thronos ad dexteram patris, respice nos et libera de aeternae mortis interitu: unus in uno, pater in filio, filius in patre, spiritus sanctus, per quem et cum quo est tibi in sancta ecclesia honor uirtus claritas maiestas potestas benedictio inmortalitas nunc et in aeternum semper et in omnia saecula saeculorum. amen.
<pseudo_cyprian. orationes. 2.1> Domine sancte pater hagios Deus, ad te legaui animam meam, Deus meus, quis enim maior est ? tibi semper gratias et laudem referam Deus Abraham, Deus Isaac, Deus Iacob, Deus patrum nostrorum, Deus prophetarum, Deus apostolorum, Deus martyrum, qui fuisti ante mundi dispositionem, Deus uiuorum, qui uenturus es iudicare uiuos et mortuos: qui es Deus uerax, qui sedes super Gherubim et Seraphim, qui prospicis abyssos, qui uides cuncta priusquam nascantur, qui habes potestatem mortificare et iterum uiuificare, qui habes potestatem de arido uiride facere. tu omnium Deus dominator, libera me de hoc saeculo mortali, exaudi me orantem, sicut exaudisti filios Israel de terra Aegypti, et non tibi crediderunt nec famulo tuo Moysi. '\
<pseudo_cyprian. orationes. 2.2> Vaa pocestis meis, Domine. eum te leuaueris confringere terram, sub qua fissura petrarum me absconsurus sum ab ante uirtutem tuam aut cui monti dicturus sum: cado super me, et cui colli dicam: tege me ab ante metum Domini mei, cum te leuaueris confringere terram ? rogo te, Domine, subueni mihi: noli secundum actum meum me iudicare: nihil enim in praeceptis tuis parui. exaudi me orantem. sicut exaudisti Ionam de uentre ceti, sic et me exaudias et eicias me de morte ad uitam. sicut Niniuitae induerunt se cinerem et cilicium et paenitentiam egerunt, exomologesin facientis ante conspectum tuum pro uniuersis peccatis meis, qui es amator paenitentiae, miserere mei. sed et Dauid dicit: Domine propter nomen tuum dele peccatum meum. et ego deprecor maiestatem tuam ut deleas uniuersa peccata mea, exaudi me orantem, sicut audisti tres pueros de camino ignis ardentis Ananiam Azariam et Misael: et misisti angelum tuum cum roribus tuis, et confusus est Nabuchodonosor praepositus regni : quoniam tu es rex regnantium et dominus dominantium, qui solus habes inmortalitatem et lucem habitas inaccessibilem, quem nemo hominum oidit nec uidere potest. exaudi me orantem, sicut exaudisti Danielum de lacu leonum: et misisti Abbacum prophetam, et adtulit ei prandium et dixit: prande prandium, quod tibi misit Deus. et Daniel dixit: non derelinquit Dominus quaerentes se. exaudi me orantem, sicut exaudisti Tobi et Sarram dum orarent in atrio domus suae: tunc obtulit pro eis Baphael angelus orationem eorum: sic et tu exaudias preces meas et mittas ad aulam sanctam tuam orationem meam, et continuo mittas angelum sanctam tuum, qui deleat uniuersa commissa mea, sicut deluisti spiritum inmundum a Sarra filia Baguel: et inlumines cor meum, sicut inluminasti oculos Tobi. exaudi me orantem. sicut exaudisti Susannam de inter manus seniorum, sic et me liberes de hoc saeculo mortali, quia tu es amator purae conscientiae. exaudi me orantem, sicut exaudisti Ezechiam regem Iudaeorum et deluisti ab eo infirmitatem carnis eius: sic et me liberes, et augeas mihi ad fidem, sicut illi ad uitam annos quindecim addidisti. sic et me liberes de hoc saeculo, sicut liborasti Teclam de medio amphitheatro, liberes me ab omni infirmitate carnis meae.
<pseudo_cyprian. orationes. 2.3> Te deprecor pater omnipotens, qui in fine temporum commemoratns es nostri: misisti nobis Iesum Christum filium tuum Deum et Dominum nostrum, natum de Maria uirgine de spiritu sancto, adnuntiante Gabrielo angelo, per quem nos liberasti de periculo mortis inminentis.
<pseudo_cyprian. orationes. 2.4> Te deprecor filium Dei uiui, qui fecisti tam magnalia: in Cana Gatilaeae de aqua uinum fecisti, propter filios Israel qui caecis oculos aperuisti, qui surdos audire fecisti, qui paralyticos ad sua membra renocasti, qui soluisti linguas blaesorum, a daemonio uexatos sanasti, clodos currere fecisti uelut ceruos, mulierem a profluuio sanguinis liberasti, mortuos suscitasti, super aquas pedibus ambulasti, [qui Petro labenti manum tradidisti] qui mare fundasti et terminum ei posuisti, qui dixisti: hucusque uenies et te hic confringes in tua uirtute. te deprecor filium summi Dei propter uniuersa commissa mea, qui es in caelis filius in patre et pater in filio in sempiternum, qui sedes super Cherubim et Seraphim sedes honoris tui.
<pseudo_cyprian. orationes. 2.5> Tibi adstant angeli et archangeli numerus inaestimabilis, timentes et pauentes honorem et uirtutem tuam, clamantes uoce magna dicentes: sanctus sanctus sanctus Dominus Deus Sabaoth. tu ipse nobis testamentum fecisti et pollicitus es dicens: petite et accipietis, quaerite et inuenietis, pulsate et aperietur uobis. quodcumque a patre meo petieritis in nomine meo, ego in tuo nomine peto ut accipiam. ego quaero ut inueniam, ego pulso ut aperiatur mihi. paratus sum propter nomen tuum uictimam sanguinis effundere et quodcumque tormentum sustinere. tu es adiutor meus: defende me ab aduersaria parte, angelus tuus lucis protegat me, quoniam tu dixisti: quidquid credentes petieritis per orationem, dabitur uobis.
<pseudo_cyprian. orationes. 2.6> Omnis homo mendax, tu solus Deus uerax. sicut repromisisti, potes dare Domine, reuela mihi sacramentum tuum caeleste, ut dignus II sim faciem sanctorum tuorum uidere. spiritus sanctus in me operetur uirtutem: quoniam tibi me spopondi seruire omnibus diebus uitae meae, qui passus es sub Pontio Pilato optimam confessionem, crucifixus descendisti et conculcasti aculeum mortis, qui dicxisti: ubi est acnleos mortis, ubi est mors qui regnabas. deuicta est mors, deuictus est inimicus diabolus, tu resurrexisti a mortuis et apparuisti discipulis tuis: sedisti ad dexteram patris, inde uenturus iudicare uiuos et mortuos. tu nostri dominaberis, libera me de manu quaerentis animam meam. per nomen tuum te deprecor ut optimam des uictoriam in inimicum meum: quia tu ea potens et defensor et aduocatus precum et petitionum nostrarum animarum. die et nocte interpelles pro peccatis meis, orationem meam perferas ad patrem tuum. et tu, Domine sancte pater, digneris respicere super preces meas, sicut respecxisti super munera Abel. digneris me liberare ab igne et poena perenni et ab omni tormento quod parasti iniquis, per bonum et benedictum Iesum Christum saluatorem nostrum, per quem est tibi honor uirtus gloria in saecula saeculorum. amen. PRAEFATIO. Duodecim abusiua sunt saeculi. hoc est: sapiens sine operibus, senex sine religione, adulescens sine oboedientia, diues sine eleemosyna, femina sine pudicitia, dominus sine uirtute, christianus contentiosus, pauper superbus, rex iniquus, episcopus neglegens, plebs sine disciplina, populus sine lege. sic suffocatur iustitia: haec sunt duodecim abusina saeculi per quae saeculi rota, si in illo fuerint, decipitur et ad tartari tenebras nullo impediente iustitiae suffragio per iustum Dei iudicium rotatur.
