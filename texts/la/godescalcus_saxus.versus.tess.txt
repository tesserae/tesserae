<godesc_sax. vers. 1>	Quo ne tu missus doleas nec temet abyssus
<godesc_sax. vers. 2>	Involvat, totis caveas, deposco, medullis,
<godesc_sax. vers. 3>	Atque scias utinam, quantum, carissime, plangam
<godesc_sax. vers. 4>	Ob tale scriptum, quod habetur, sit quasi dictum
<godesc_sax. vers. 5>	Ipsius ore dei, pro quo <olim> iurgia novi
<godesc_sax. vers. 6>	Facta, sed et fieri non cessant climata mundi
<godesc_sax. vers. 7>	Per diversa, mihi sicut dixere periti,
<godesc_sax. vers. 8>	Ipse vel audivi passim letalia fundi.
<godesc_sax. vers. 9>	Hinc ego lamentor, hinc te modo cernuus hortor:
<godesc_sax. vers. 10>	Emendato tuum, velud esse necesse, libellum,
<godesc_sax. vers. 11>	Cernimus, ante deum ne sis damnatus in aevum,
<godesc_sax. vers. 12>	Antestabis eum pudibundus quando, benignum
<godesc_sax. vers. 13>	Electis vultum praebentem hinc quoque multum.
<godesc_sax. vers. 14>	Flagito te denuo: Miserere tui pius ultro,
<godesc_sax. vers. 15>	Ne tunc, quando voles, nequeas, hos per modo soles
<godesc_sax. vers. 16>	Est operae pretium patrare quod: ergo supernum
<godesc_sax. vers. 17>	Perspice iudicium neque sit pudor hoc ad agendum,
<godesc_sax. vers. 18>	Sis licet antistes; quin immo quod esse superstes
<godesc_sax. vers. 19>	Cerneris hoc ad opus, domino grates age pronus,
<godesc_sax. vers. 20>	Acceleraque viam devote demere culpam,
<godesc_sax. vers. 21>	Quatinus hinc veniam valeas adipiscier, ut iam
<godesc_sax. vers. 22>	Non sibi displiceas, est cuius ubique potestas
<godesc_sax. vers. 23>	Quos vult pontifices damnare perinde nocentes
<godesc_sax. vers. 24>	Quosque cupit superis conectere civibus ipsis.
<godesc_sax. vers. 25>	Inter eos nitide iugiter merearis ut esse,
<godesc_sax. vers. 26>	Quo fervore velim, si nescis, promere possim,
<godesc_sax. vers. 27>	Et puto, si fatear, tanto vix a patre credar.
<godesc_sax. vers. 28>	Conscius in celsis tamen est et in aethere testis,
<godesc_sax. vers. 29>	Qui scit inesse tui de se mihi pignus amandi.
<godesc_sax. vers. 30>	Perspice, quae domini dederit tibi gratia nostri
<godesc_sax. vers. 31>	Unius et trini, excepit cum temet ab <aevi>
<godesc_sax. vers. 32>	Auspiciis teneri: reminiscere, quanta volenti
<godesc_sax. vers. 33>	Ire per abrupta obstiterit pietate paterna
<godesc_sax. vers. 34>	Abstuleritque tua ignoscens puerilia multa
<godesc_sax. vers. 35>	Contuleritque sua spirans in te sacra dona,
<godesc_sax. vers. 36>	Gratis, non merito, carismata larga serendo,
<godesc_sax. vers. 37>	Fontis opima sui potare fluenta clienti
<godesc_sax. vers. 38>	More sibi solito gratis concessit et ultro.
<godesc_sax. vers. 39>	Cui de parte tua modo talia sunt retributa,
<godesc_sax. vers. 40>	Inficieris uti, quod perditionis alumni
<godesc_sax. vers. 41>	Non sint praefixi sub tartara praecipitandi,
<godesc_sax. vers. 42>	Cum constet missos et eo iam praecipitatos,
<godesc_sax. vers. 43>	Ut legimus patulo credentes pectore toto:
<godesc_sax. vers. 44>	Gratis ut electos paradisi in luce locatos,
<godesc_sax. vers. 45>	Sic merito reprobos in abyssum scimus adactos.
<godesc_sax. vers. 46>	Figulus ipse luti ceu vult facit; ecquid iniqui
<godesc_sax. vers. 47>	Murmur figmenti praesumit ad ista reniti?
<godesc_sax. vers. 48>	Ast ego praescitos fateor divinitus ipsos
<godesc_sax. vers. 49>	Ad facienda malos proprio probra velle futuros;
<godesc_sax. vers. 50>	Hinc praedamnatos in abyssum praecipitatos
<godesc_sax. vers. 51>	Regis iudicio superi probo sat quoque iusto.
<godesc_sax. vers. 52>	Tu tamen econtra peribes his esse parata
<godesc_sax. vers. 53>	Tantum tormenta, existant quasi non et in ipsa
<godesc_sax. vers. 54>	Hii praefiniti praefixi praeque parati,
<godesc_sax. vers. 55>	Cum praedamnati, praemissi, praecipitati
<godesc_sax. vers. 56>	Credantur plane, cognoscantur manifeste,
<godesc_sax. vers. 57>	Probentur clare seu convincantur aperte.
<godesc_sax. vers. 58>	Quisquis habet visum, non tantum cernit id ipsum,
<godesc_sax. vers. 59>	Insuper exclamat, quod sic est nec secus extat,
<godesc_sax. vers. 60>	Increpat, ingeminat, testatur et hoc ita monstrat,
<godesc_sax. vers. 61>	Certius esse quasi nil umquam quiverit ipsi
<godesc_sax. vers. 62>	At tu, qui summa specialiter esse sophia
<godesc_sax. vers. 63>	Praeditus effereris, minime sic esse fateris.
<godesc_sax. vers. 64>	Haecine nutrici sunt reddita seu genetrici
<godesc_sax. vers. 65>	Praemia tam dulci? Meruerunt haecine, fili,
<godesc_sax. vers. 66>	Gratia gratuita et sapientia, mater opima?
<godesc_sax. vers. 67>	Haec de parte tua capient, non altera dona?
<godesc_sax. vers. 68>	Ista repensa sui cum liba tuentur alumni,
<godesc_sax. vers. 69>	Laetanturne dolent, gaudent an his mage merent?
<godesc_sax. vers. 70>	Vere causa sui non est hic tripudiandi,
<godesc_sax. vers. 71>	Nec fuit ista tibi de se sors his redibendi,
<godesc_sax. vers. 72>	Sed tamen in domino patre, prole ac flamine sancto
<godesc_sax. vers. 73>	Indubie fido, quod iam carismate digno,
<godesc_sax. vers. 74>	Munere quin largo deitas pia corriget ultro,
<godesc_sax. vers. 75>	Quicquid ibi mendae potuit humanitus esse,
<godesc_sax. vers. 76>	Nil quia de proprio nisi menda tenetur; ab illo
<godesc_sax. vers. 77>	Nato primorum sors haec de parte parentum
<godesc_sax. vers. 78>	Restitit, haec superest, sed iam modo tempus ad hoc est,
<godesc_sax. vers. 79>	Praeveniente deo, comitante, sequente benigno,
<godesc_sax. vers. 80>	Arripiatur uti constantia libera libri
<godesc_sax. vers. 81>	Nunc emendandi, datur hic dum stilla morandi
<godesc_sax. vers. 82>	Temporis et fandi nec non sata prava putandi,
<godesc_sax. vers. 83>	Quin evellendi nequam plantaria nostri
<godesc_sax. vers. 84>	De medio campi; ramnus radicitus horti
<godesc_sax. vers. 85>	Sit procul a nostri areola, quoniam male multi
<godesc_sax. vers. 86>	Ipsius incauti spinis heu sunt scio puncti;
<godesc_sax. vers. 87>	Quos tu si nosti, vix desinis ora rigari
<godesc_sax. vers. 88>	Uberibus lacrimis, quoniam quod deterius his
<godesc_sax. vers. 89>	Noscitur esse malis, delirant, sint quod opimis
<godesc_sax. vers. 90>	Pasti deliciis potius, quam sunt ita dumis
<godesc_sax. vers. 91>	Puncti, sicut eis perhibemus tristibus extis.
<godesc_sax. vers. 92>	Dic illis igitur, cui credunt quemque fatentur
<godesc_sax. vers. 93>	Auctorem horum velut utilium fore florum,
<godesc_sax. vers. 94>	Vitalem pastum quasi spiritibus referentum.