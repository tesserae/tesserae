<sen. tro. 0-4> Quicumque regno fidit et magna potens
<sen. tro. 0-4> dominatur aula nec leves metuit deos
<sen. tro. 0-4> animumque rebus credulum laetis dedit,
<sen. tro. 0-4> me videat et' te, Troia: non umquam tulit
<sen. tro. 5-9> documenta fors maiora, quam fragili loco
<sen. tro. 5-9> starent superbi, columen eversum occidit
<sen. tro. 5-9> pollentis Asiae, caelitum egregius labor;
<sen. tro. 5-9> ad cuius arma venit et qui frigidum
<sen. tro. 5-9> septena Tanain ora pandentem bibit,
<sen. tro. 5-9> et quae vagos vicina prospiciens Scythas
<sen. tro. 5-9> ripam catervis Ponticam viduis ferit,
<sen. tro. 10-4> et qui renatum primus excipiens diem
<sen. tro. 10-4> tepidum rubenti Tigrin inmiscet freto,
<sen. tro. 10-4> excisa ferro est, Pergamum incubuit sibi.
<sen. tro. 15-9> en alta muri decora congesti iacent
<sen. tro. 15-9> tectis adustis; regiam flammae ambiunt
<sen. tro. 15-9> omnisque late fumat Assaraci domus.
<sen. tro. 15-9> non prohibet avidas flamma victoris manus:
<sen. tro. 15-9> diripitur ardens Troia, nec caelum patet
<sen. tro. 20-4> undante fumo: nube ceu densa obsitus
<sen. tro. 20-4> ater favilla squalet Iliaca dies.
<sen. tro. 20-4> stat avidus irae victor et lentum Ilium
<sen. tro. 20-4> metitur oculis ac decem tandem ferus
<sen. tro. 20-4> ignoscit annis; horret afflictam quoque,
<sen. tro. 25-9> victamque quamvis videat, haut credit sibi
<sen. tro. 25-9> potuisse vinci, spolia populator rapit
<sen. tro. 25-9> Dardania; praedam mille non capiunt rates.
<sen. tro. 25-9> Testor deorum numen adversum mihi,
<sen. tro. 25-9> patriaeque cineres teque rectorem Phrygum
<sen. tro. 30-4> quem Troia toto conditum regno tegit,
<sen. tro. 30-4> tuosque manes quo stetit stante Ilium,
<sen. tro. 30-4> et vos meorum liberam magni greges,
<sen. tro. 30-4> umbrae minores: quicquid adversi accidit,
<sen. tro. 30-4> quaecumque Phoebas ore lymphato furens
<sen. tro. 35-9> credi deo vetante praedixit mala,
<sen. tro. 35-9> prior Hecuba vidi. gravida nec tacui metus
<sen. tro. 35-9> et vana vates ante Cassandram fui.
<sen. tro. 35-9> non cautus ignes Ithacus aut Itbaci comes
<sen. tro. 35-9> nocturnus in vos sparsit aut fallax Sinon:
<sen. tro. 40-4> meus ignis iste est, facibus ardetis meis.
<sen. tro. 40-4> sed quid ruinas urbis eversae gemis,
<sen. tro. 40-4> vivax senectus? respice infelix ad hos
<sen. tro. 40-4> luctus recentes: Troia iam vetus est malum,
<sen. tro. 40-4> vidi execrandum regiae caedis nefas
<sen. tro. 45-9> ipsasque ad aras maius admissum scelus
<sen. tro. 45-9> Aeacidis armis, cum ferox, scaeva manu
<sen. tro. 45-9> coma reflectens regium torta caput,
<sen. tro. 45-9> alto nefandum vulneri ferrum abdidit;
<sen. tro. 45-9> quod. penitus actum cum recepisset, libens
<sen. tro. 50-4> ensis senili siccus e iugulo redit.
<sen. tro. 50-4> placare quem non potuit a caede effera
<sen. tro. 50-4> mortalis aevi cardinem extremum premens
<sen. tro. 50-4> superique testes sceleris et quoddam sacrum
<sen. tro. 50-4> regni iacentis? ille tot regum parens
<sen. tro. 55-9> caret sepulcro Priamus et flamma indiget
<sen. tro. 55-9> ardente Troia, non tamen superis sat est:
<sen. tro. 55-9> dominum ecce Priami nuribus et natis legens
<sen. tro. 55-9> sortitur urna praedaque en vilis sequar.
<sen. tro. 55-9> hic Hectoris coniugia despondet sibi.
<sen. tro. 60-4> hic optat Heleni coniugem. hic Antenoris;
<sen. tro. 60-4> nec dest tuos. Cassandra, qui thalamos petat.
<sen. tro. 60-4> mea sors timetur, sola sum Danais metus.
<sen. tro. 60-4> Lamenta cessant? turba captivae mea,
<sen. tro. 60-4> ferite palmis pectora et planctus date
<sen. tro. 65-9> et iusta Troiae facite, iamdudum sonet
<sen. tro. 65-9> fatalis Ide, iudicis diri domus.
<sen. tro. 65-9> Non rude vulgus lacrimisque a ovum
<sen. tro. 65-9> lugere iubes:
<sen. tro. 65-9> hoc continuis egimus annis,
<sen. tro. 69b> ex quo tetigit
<sen. tro. 70-4> Phrygius Graias hospes Amyclas
<sen. tro. 70-4> securique fretum
<sen. tro. 70-4> pinus matri sacra Cybebae.
<sen. tro. 70-4> deciens nivibus canuit Ide,
<sen. tro. 70-4> deciens nostris nudata rogis,
<sen. tro. 75-9> et Sigeis trepidus campis
<sen. tro. 75-9> decumas secuit messor aristas,
<sen. tro. 75-9> ut nulla dies maerore caret.
<sen. tro. 75-9> sed nova fletus causa ministrat:
<sen. tro. 75-9> ite ad planctus,
<sen. tro. 80-4> miseramque leva, regina, manum.
<sen. tro. 80-4> vulgus dominam vile sequemur:
<sen. tro. 80-4> non indociles lugere sumus.
<sen. tro. 80-4> Fidae casus nostri comites,
<sen. tro. 80-4> solvite crinem,
<sen. tro. 85-9> per colla fluant maesta capilli
<sen. tro. 85-9> tepido Troiae pulvere turpes:
<sen. tro. 102b> complete manus,
<sen. tro. 102b> hoc ex Troia sumpsisse licet.
<sen. tro. 102b> paret exertos turba lacertos;
<sen. tro. 102b> veste remissa substringe sinus
<sen. tro. 102b> uteroque tenus pateant artus.
<sen. tro. 90-4> cui coniugio
<sen. tro. 90-4> pectora velas, captive pudor?
<sen. tro. 90-4> cingat tunicas palla solutas,
<sen. tro. 90-4> vacet ad crebri verbera planctus
<sen. tro. 90-4> furibunda manus— placet hic habitus,
<sen. tro. 95-9> placet: agnosco Troada turbam.
<sen. tro. 95-9> iterum luctus redeant veteres,
<sen. tro. 95-9> solitum flendi vincite morem:
<sen. tro. 95-9> Hectora flemus.
<sen. tro. 95-9> Solvimus omnes lacerum multo
<sen. tro. 100-4> funere crinem;
<sen. tro. 100-4> coma demissa est libera nodo
<sen. tro. 100-4> sparsitque cinis fervidus ora.
<sen. tro. 100-4> cadit ex umeris vestis apertis
<sen. tro. 105-9> imumque tegit suffulta latus;
<sen. tro. 105-9> iam nuda vocant pectora dextras:
<sen. tro. 105-9> nunc, nunc viles exprome, dolor.
<sen. tro. 105-9> Rhoetea sonent litora planctus,
<sen. tro. 105-9> habitantque cavis montibus Echo
<sen. tro. 110-4> non, ut solita est, extrema brevis
<sen. tro. 110-4> verba remittat,
<sen. tro. 110-4> totos reddat Troiae gemitus:
<sen. tro. 110-4> audiat omnis pontus et aether.
<sen. tro. 113b> saevite, manus,
<sen. tro. 113b> pulsu pectus tundite vasto,
<sen. tro. 115-9> non sum solito contenta sono:
<sen. tro. 115-9> Hectora flemus.
<sen. tro. 115-9> HEC Tibi nostra ferit dextra lacertos
<sen. tro. 115-9> umerosque ferit tibi sanguineos,
<sen. tro. 115-9> tibi nostra caput dextera pulsat,
<sen. tro. 120-4> tibi maternis ubera palmis
<sen. tro. 120-4> laniata iacent:
<sen. tro. 120-4> fluat et multo sanguine manet
<sen. tro. 122b> quamcumque tuo
<sen. tro. 122b> funere feci rapta cicatrix.
<sen. tro. 122b> columen patriae, mora fatorum,
<sen. tro. 125-9> tu praesidium Phrygibus fessis,
<sen. tro. 125-9> tu murus eras umerisque tuis
<sen. tro. 125-9> stetit illa decem fulta per annos:
<sen. tro. 125-9> tecum cecidit summusque dies
<sen. tro. 125-9> Hectoris idem patriaeque fuit.
<sen. tro. 130-4> Vertite planctus: Priamo vestros
<sen. tro. 130-4> fundite fletus, satis Hector habet.
<sen. tro. 130-4> Accipe, rector Phrygiae, planctus,
<sen. tro. 130-4> accipe fletus, bis capte senex,
<sen. tro. 130-4> nil Troia semel te rege tulit,
<sen. tro. 135-9> bis pulsari Dardana Graio
<sen. tro. 135-9> moenia ferro
<sen. tro. 135-9> bisque pharetras passa Herculeas.
<sen. tro. 137b> post elatos
<sen. tro. 137b> Hecubae partus regumque gregem
<sen. tro. 137b> postrema pater funera cludis
<sen. tro. 140-4> magnoque Iovi victima caesus
<sen. tro. 140-4> Sigea, premis litora truncus.
<sen. tro. 140-4> Alio lacrimas flectite vestras:
<sen. tro. 140-4> non est Priami miseranda mei
<sen. tro. 140-4> mors, Iliades.
<sen. tro. 145-9> felix Priamus dicite cunctae:
<sen. tro. 145-9> liber manes vadit ad imos,
<sen. tro. 145-9> nec feret umquam victa Graium
<sen. tro. 147b> cervice iugum;
<sen. tro. 147b> non ille duos videt Atridas
<sen. tro. 147b> nec fallacem cernit Vlixen;
<sen. tro. 150-4> non Argolici praeda triumphi
<sen. tro. 150-4> subiecta feret colla tropaeis;
<sen. tro. 150-4> non adsuetas ad sceptra manus
<sen. tro. 150-4> posterga dabit
<sen. tro. 150-4> currusque sequens Agamemnonios
<sen. tro. 155-9> aurea dextra vincula gestans
<sen. tro. 155-9> latis fiet pompa Mycenis.
<sen. tro. 155-9> Felix Priamus dicimus omnes:
<sen. tro. 155-9> secum excedens sua regna tulit;
<sen. tro. 155-9> nunc Elysii nemoris tutis
<sen. tro. 160-4> errat in umbris interque pias
<sen. tro. 160-4> felix animas Hectora quaerit.
<sen. tro. 161b> felix Priamus,
<sen. tro. 161b> felix quisquis bello moriens
<sen. tro. 161b> omnia secum consumpta tulit.
<sen. tro. 161b> O longa Danais semper in portu mora,
<sen. tro. 165-9> seu petere bellum, petere seu patriam volunt.
<sen. tro. 165-9> Quae causa ratibus faciat et Danais moram,
<sen. tro. 165-9> effare, reduces quis deus claudat vias.
<sen. tro. 165-9> Pavet animus, artus horridus quassat tremor,
<sen. tro. 165-9> maiora veris monstra (vix capiunt fidem)
<sen. tro. 170-4> vidi ipse, vidi. summa iam Titan iuga
<sen. tro. 170b> stringebat ortu, vicerat noctem dies,
<sen. tro. 170b> cum subito caeco terra mugitu fremens
<sen. tro. 170b> concussa totos traxit ex imo sinus;
<sen. tro. 170b> movere silvae capita et excelsum nemus
<sen. tro. 170b> fragore vasto tonuit et lucus sacer:
<sen. tro. 175-9> Idaea ruptis saxa ceciderunt iugis.
<sen. tro. 175-9> nec terra solum tremuit: et pontus suum
<sen. tro. 175-9> adesse Achillen sensit ac stravit vada.
<sen. tro. 175-9> tum scissa vallis aperit immensos specus
<sen. tro. 175-9> et hiatus Erebi pervium ad superos iter
<sen. tro. 180-4> tellure fracta praebet ac tumulum levat.
<sen. tro. 180-4> emicuit ingens umbra Thessalici ducis,
<sen. tro. 180-4> Threicia qualis arma proludens tuis
<sen. tro. 180-4> iam, Troia, fatis stravit aut Neptunium
<sen. tro. 180-4> cana nitentem perculit iuvenem coma,
<sen. tro. 185-9> aut cum inter acies Marte violento furens
<sen. tro. 185-9> corporibus amnes clusit et quaerens iter
<sen. tro. 185-9> tardus cruento Xanthus erravit vado,
<sen. tro. 185-9> aut cum superbo victor in curru stetit
<sen. tro. 185-9> egitque habenas Hectorem et Troiam trahens.
<sen. tro. 190-4> implevit omne litus irati sonus:
<sen. tro. 190-4> cite, ite inertes, manibus meis debitos
<sen. tro. 190-4> auferte honores, solvite ingratas rates
<sen. tro. 190-4> per nostra ituri maria, non parvo luit
<sen. tro. 190-4> iras Achillis Graecia et magno luet:
<sen. tro. 195-9> desponsa nostris cineribus Polyxene
<sen. tro. 195-9> Pyrrhi manu mactetur et tumulum riget.'
<sen. tro. 195-9> haec fatus alta nocte demersit diem
<sen. tro. 195-9> repetensque Ditem rursus ingentem specum
<sen. tro. 195-9> coeunte terra iunxit, immoti iacent
<sen. tro. 200-4> tranquilla pelagi, ventus abiecit minas
<sen. tro. 200-4> placidumque fluctu murmurat leni mare,
<sen. tro. 200-4> Tritonum ab alto cecinit hymenaeum chorus.
<sen. tro. 200-4> Cum laeta pelago vela rediturus dares,
<sen. tro. 200-4> excidit Achilles, cuius unius manu
<sen. tro. 205-9> impulsa Troia, quicquid accessit morae
<sen. tro. 205-9> illo remoto, dubia quo caderet stetit,
<sen. tro. 205-9> velis licet quod petitur ac properes dare,
<sen. tro. 205-9> sero es daturus: iam suum cuncti duces
<sen. tro. 205-9> tulere pretium, quae minor merces potest
<sen. tro. 210-4> tantae dari virtutis? an meruit parum
<sen. tro. 210-4> qui, fugere bellum iussus et longa sedens
<sen. tro. 210-4> aevum senecta ducere ac Pylii senis
<sen. tro. 210-4> transcendere annos, exuit matris dolos
<sen. tro. 210-4> falsasque vestes, fassus est armis virum?
<sen. tro. 215-9> inhospitali Telephus regno impotens,
<sen. tro. 215-9> dum Mysiae ferocis introitus negat,
<sen. tro. 215-9> rudem cruore regio dextram imbuit
<sen. tro. 215-9> fortemque eandem sensit et mitem manum.
<sen. tro. 215-9> cecidere Thebae, vidit Eetion capi
<sen. tro. 220-4> sua regna victus; clade subversa est pari
<sen. tro. 220-4> apposita celso parva Lyrnesos iugo,
<sen. tro. 220-4> captaque tellus nobilis Briseide
<sen. tro. 220-4> et causa litis regibus Chryse iacet
<sen. tro. 220-4> et nota fama Tenedos et quae pascuo
<sen. tro. 225-9> fecunda pingui Thracios nutrit greges
<sen. tro. 225-9> Scyros fretumque Lesbos Aegaeum secans
<sen. tro. 225-9> et cara Phoebo Cilla; quid quas alluit
<sen. tro. 225-9> vernis Caycus gurgitem attollens aquis?
<sen. tro. 225-9> haec tanta clades gentium ac tantus pavor,
<sen. tro. 230-4> sparsae tot urbes turbinis vasti modo
<sen. tro. 230-4> alterius esset gloria ac summum decus:
<sen. tro. 230-4> iter est Achiilis; sic meus venit pater
<sen. tro. 230-4> et tanta gessit bella, dum bellum parat.
<sen. tro. 230-4> ut alia sileam merita, non unus satis
<sen. tro. 235-9> Hector fuisset? Iliun vicit pater,
<sen. tro. 235-9> vos diruistis. inclitas laudes iuvat
<sen. tro. 235-9> et facta magni clara genitoris sequi:
<sen. tro. 235-9> iacuit peremptus Hector ante oculos patris
<sen. tro. 235-9> patruique Memnon, cuius ob luctum parens
<sen. tro. 240-4> pallente maestum protulit vultu diem;
<sen. tro. 240-4> suique victor operis exemplum horruit
<sen. tro. 240-4> didicitque Achilles et dea natos mori.
<sen. tro. 240-4> tum saeva Amazon ultimus cecidit metus.
<sen. tro. 240-4> debes Achilli, merita si digne aestimas,
<sen. tro. 245-9> et si ex Mycenis virginem atque Argis petat.
<sen. tro. 245-9> dubitatur et iam placita nunc subito improbas
<sen. tro. 245-9> Priamique natam Pelei nato ferum
<sen. tro. 245-9> mactare credis? at tuam natam parens
<sen. tro. 245-9> Helenae immolasti: solita iam et facta expeto.
<sen. tro. 250-4> Iuvenile vitium est regere non posse impetum;
<sen. tro. 250-4> aetatis alios fervor hic primus rapit,
<sen. tro. 250-4> Pyrrhum paternus, spiritus quondam trucis
<sen. tro. 250-4> minasque tumidi lentus Aeacidae tuli:
<sen. tro. 250-4> quo plura possis, plura patienter feras.
<sen. tro. 255-9> Quid caede dira nobiles clari ducis
<sen. tro. 255-9> aspergis umbras? noscere hoc primum decet,
<sen. tro. 255-9> quid facere victor debeat, victus pati.
<sen. tro. 255-9> violenta nemo imperia continuit diu,
<sen. tro. 255-9> moderata durant: quoque Fortuna altius
<sen. tro. 260-4> evexit ac levavit humanas opes,
<sen. tro. 260-4> hoc se magis supprimere felicem decet
<sen. tro. 260-4> variosque casus tremere metuentem deos
<sen. tro. 260-4> nimium faventes. magna momento obrui
<sen. tro. 260-4> vincendo didici. Troia nos tumidos facit
<sen. tro. 265-9> nimium ac feroces? stamus hoc Danai loco,
<sen. tro. 265-9> unde illa cecidit, fateor, aliquando impotens
<sen. tro. 265-9> regno ac superbus altius memet tuli;
<sen. tro. 265-9> sed fregit illos spiritus haec quae dare
<sen. tro. 265-9> potuisset aliis causa, Fortunae favor,
<sen. tro. 270-4> tu me superbum, Priame, tu timidum facis.
<sen. tro. 270-4> ego esse quicquam sceptra nisi vano putem
<sen. tro. 270-4> fulgore tectum nomen et falso comam
<sen. tro. 270-4> vinclo decentem? casus haec rapiet brevis,
<sen. tro. 270-4> nec mille forsan ratibus aut annis decem:
<sen. tro. 275-9> non omnibus fortuna tam lenta imminet.
<sen. tro. 275-9> equidem fatebor (pace dixisse hoc tua,
<sen. tro. 275-9> Argiva tellus, liceat) affligi Phrygas
<sen. tro. 275-9> vinci que volui: ruere et aequari solo
<sen. tro. 275-9> utinam arcuissem. sed regi frenis nequit
<sen. tro. 280-4> et ira et ardens hostis et victoria
<sen. tro. 280-4> commissa nocti quicquid indignum aut ferum
<sen. tro. 280-4> cuiquam videri potuit, hoc fecit dolor
<sen. tro. 280-4> tenebraeque, per quas ipse se inritat furor,
<sen. tro. 280-4> gladiisque felix, cuius infecti semel
<sen. tro. 285-9> vecors libido est. quicquid eversae potest
<sen. tro. 285-9> superesse Troiae, maneat: exactum satis
<sen. tro. 285-9> poenarum et ultra est. regia ut virgo occidat
<sen. tro. 285-9> tumuloque donum detur et cineres riget
<sen. tro. 285-9> et facinus atrox caedis ut thalamos vocent?
<sen. tro. 290-4> non patiar, in me culpa cunctorum redit:
<sen. tro. 290-4> qui non vetat peccare, cum possit, iubet.
<sen. tro. 290-4> Nullumne Achillis praemium manes ferent? 1
<sen. tro. 290-4> Ferent, et illum laudibus cuncti canent
<sen. tro. 290-4> magnumque terrae nomen ignotae audient.
<sen. tro. 295-9> quod si levatur sanguine infuso cinis,
<sen. tro. 295-9> opima Phrygii colla caedantur greges
<sen. tro. 295-9> fluatque nulli flebilis matri cruor.
<sen. tro. 295-9> quis iste mos est, quando in inferias homo est
<sen. tro. 295-9> impensus hominis? detrahe invidiam tuo
<sen. tro. 300-4> odiumque patri, quem coli poena iubes.
<sen. tro. 300-4> O tumide, rerum dum secundarum status
<sen. tro. 300-4> extollit animos, timide cum increpuit metus,
<sen. tro. 300-4> regum tyranne! etiamne flammatum geris
<sen. tro. 300-4> amoris aestu pectus ac veneris novae?
<sen. tro. 305-9> solusne totiens spolia de nobis feres?
<sen. tro. 305-9> hac dextra Achilli victimam reddam suam.
<sen. tro. 305-9> quam si negas retinesque, maiorem dabo
<sen. tro. 305-9> dignamque quam det Pyrrhus; et nimium diu
<sen. tro. 305-9> a caede nostra regia cessat manus
<sen. tro. 310-4> paremque poscit Priamus,
<sen. tro. 310-4> Haud equidem nego
<sen. tro. 310-4> hoc esse Pyrrhi maximum in bello decus,
<sen. tro. 310-4> saevo peremptus ense quod Priamus iacet,
<sen. tro. 310-4> supplex paternus,
<sen. tro. 310-4> Supplices nostri patris
<sen. tro. 310-4> hostesque eosdem novimus. Priamus tamen
<sen. tro. 315-9> praesens rogavit; tu gravi pavidus metu,
<sen. tro. 315-9> nec ad rogandum fortis, Aiaci preces
<sen. tro. 315-9> Ithacoque mandas clausus atque hostem tremens.
<sen. tro. 315-9> At non timebat tunc tuus, fateor, parens,
<sen. tro. 315-9> interque caedes Graeciae atque ustas rates
<sen. tro. 320-4> segnis iacebat belli et armorum immemor,
<sen. tro. 320-4> levi canoram verberans plectro chelyn.
<sen. tro. 320-4> Tunc magnus Hector, arma contemnens tua,
<sen. tro. 320-4> cantus Achillis timuit, et tanto in metu
<sen. tro. 320-4> navalibus pax alta Thessalicis fuit.
<sen. tro. 325-9> Nempe isdem in istis Thessalis navalibus
<sen. tro. 325-9> pax alta rursus Hectoris patri fuit.
<sen. tro. 325-9> Est regis alti spiritum regi dare.
<sen. tro. 325-9> Cur dextra regi spiritum eripuit tua?
<sen. tro. 325-9> Mortem misericors saepe pro vita dabit.
<sen. tro. 330-4> Et nunc misericors virginem busto petis?
<sen. tro. 330-4> Iamne immolari virgines credis nefas?
<sen. tro. 330-4> Praeferre patriam liberis regem decet.
<sen. tro. 330-4> Lex nulla capto parcit aut poenam impedit.
<sen. tro. 330-4> Quod non vetat lex, hoc vetat fieri pudor.
<sen. tro. 335-9> Quodcumque libuit facere victori licet.
<sen. tro. 335-9> Minimum decet libere cui multum licet.
<sen. tro. 335-9> His ista iactas, quos decem annorum gravi
<sen. tro. 335-9> regno subactos Pyrrhus exsolvit iugo? caret.
<sen. tro. 335-9> Hos Scyrus animos?
<sen. tro. 335-9> Scelere quae fratrum
<sen. tro. 340-4> Inclusa fluctu—
<sen. tro. 340-4> Nempe cognati maris:
<sen. tro. 340-4> Atrei et Thyestae nobilem novi domum.
<sen. tro. 340-4> EX virginis concepte furtivo stupro
<sen. tro. 340-4> et ex Achilles nate, sed nondum viro—
<sen. tro. 340-4> Illo ex Achille, genere qui mundum suo
<sen. tro. 345-9> sparsus per omne caelitum regnum tenet:
<sen. tro. 345-9> Thetide aequor, umbras Aeaco, caelum Iove.
<sen. tro. 345-9> Illo ex Achille, qui manu Paridis iacet.
<sen. tro. 345-9> . Quem nec deorum comminus quisquam petit.
<sen. tro. 345-9> Compescere equidem verba et audacem malo
<sen. tro. 350-4> * poteram domare: sed meus captis quoque
<sen. tro. 350-4> scit parcere ensis, potius interpres deum
<sen. tro. 350-4> Calchas vocetur: fata si poscent, dabo.
<sen. tro. 350-4> Tu qui Pelasgae vincla solvisti rati
<sen. tro. 350-4> morasque bellis, arte qui reseras polum,
<sen. tro. 355-9> cui viscerum secreta, cui mundi fragor
<sen. tro. 355-9> et stella longa semitam flamina trahens
<sen. tro. 355-9> dant signa fati, cuius ingenti mihi
<sen. tro. 355-9> mercede constant ora: quid iubeat deus
<sen. tro. 355-9> effare, Calchas, nosque consilio rege.
<sen. tro. 360-4> Dant fata Danais quo solent pretio viam:
<sen. tro. 360-4> mactanda virgo est Thessali busto ducis;
<sen. tro. 360-4> sed quo iugari Thessalae cultu solent
<sen. tro. 360-4> Ionidesve vel Mycenaeae nurus,
<sen. tro. 360-4> Pyrrhus parenti coniugem tradat suo:
<sen. tro. 365-9> sic rite dabitur, non tamen nostras tenet
<sen. tro. 365-9> haec una puppes causa: nobilior tuo,
<sen. tro. 365-9> Polyxene, cruore debetur cruor,
<sen. tro. 365-9> quem fata quaerunt, turre de summa cadat
<sen. tro. 365-9> Priami nepos Hectoreus et letum oppetat.
<sen. tro. 370-4> tum mille velis impleat classis freta.
<sen. tro. 370-4> Verum est an timidos fabula decipit
<sen. tro. 370-4> umbras corporibus vivere conditis,
<sen. tro. 370-4> cum coniunx oculis imposuit manum
<sen. tro. 370-4> supremusque dies solibus obstitit
<sen. tro. 375-9> et tristis cineres urna cohercuit?
<sen. tro. 375-9> non prodest animam tradere funeri,
<sen. tro. 375-9> sed restat miseris vivere longius?
<sen. tro. 375-9> an toti morimur nullaque pars manet
<sen. tro. 375-9> nostri, cum profugo spiritus halitu
<sen. tro. 380-4> immixtus nebulis cessit in aera
<sen. tro. 380-4> et nudum tetigit subdita fax latus?
<sen. tro. 380-4> Quicquid sol oriens, quicquid et occidens
<sen. tro. 380-4> novit, caeruleis Oceanus fretis
<sen. tro. 380-4> quicquid bis veniens et fugiens lavat, ,
<sen. tro. 385-9> aetas Pegaseo corripiet gradu.
<sen. tro. 385-9> quo bis sena volant sidera turbine,
<sen. tro. 385-9> quo cursu properat volvere saecula
<sen. tro. 385-9> astrorum dominus, quo properat modo
<sen. tro. 385-9> obliquis Hecate currere flexibus:
<sen. tro. 390-4> hoc omnes petimus fata nec amplius,
<sen. tro. 390-4> iuratos superis qui tetigit lacus,
<sen. tro. 390-4> usquam est: ut calidis fumus ab ignibus
<sen. tro. 390-4> vanescit, spatium per breve sordidus,
<sen. tro. 390-4> ut nubes, gravidas quas modo vidimus,
<sen. tro. 395-9> arctoi Boreae dissicit impetus:
<sen. tro. 395-9> sic hic, quo regimur, spiritus effluet.
<sen. tro. 395-9> post mortem nihil est ipsaque mors nihil,
<sen. tro. 395-9> velocis spatii meta novissima;
<sen. tro. 395-9> spem ponant avidi, solliciti metum:
<sen. tro. 400-4> tempus nos avidum devorat et chaos.
<sen. tro. 400-4> mors individua est, noxia corpori
<sen. tro. 400-4> nec parcens animae: Taenara et aspero
<sen. tro. 400-4> regnum sub domino limen et obsidens
<sen. tro. 400-4> custos non facili Cerberus ostio
<sen. tro. 405-9> rumores vacui verbaque inania
<sen. tro. 405-9> et par sollicito fabula somnio.
<sen. tro. 405-9> quaeris quo iaceas post obitum loco?
<sen. tro. 405-9> quo non nata iacent.— Andromacha Senex Astyanax
<sen. tro. 405-9> Quid, maesta Phrygiae turba, laceratis comas
<sen. tro. 410-4> miseramque tunsae pectus effuso genas
<sen. tro. 410-4> fletu rigatis? levia perpessae sumus,
<sen. tro. 410-4> si flenda patimur. Ilium vobis modo,
<sen. tro. 410-4> mihi cecidit olim. cum ferus curru incito
<sen. tro. 410-4> mea membra raperet et gravi gemeret sono
<sen. tro. 415-9> Peliacus axis pondere Hectoreo tremens.
<sen. tro. 415-9> tunc obruta atque eversa quodcumque accidit
<sen. tro. 415-9> torpens malis rigensque sine sensu fero.
<sen. tro. 415-9> iam erepta Danais coniugem sequerer meum,
<sen. tro. 415-9> nisi hic teneret: hic meos animos domat
<sen. tro. 420-4> morique prohibet; cogit hic aliquid deos
<sen. tro. 420-4> adhuc rogare— tempus aeramnae addidit,
<sen. tro. 420-4> hic mihi malorum maximum fructum abstulit,
<sen. tro. 420-4> nihil timere: prosperis rebus locus
<sen. tro. 420-4> ereptus omnis, dira qua veniant habent,
<sen. tro. 425-9> miserrimum est timere, cum speres nihil.
<sen. tro. 425-9> Quis te repens commovit afflictam metus?
<sen. tro. 425-9> Exoritur aliquod maius ex magno malum,
<sen. tro. 425-9> nondum mentis Ilii fatum stetit.
<sen. tro. 425-9> Et quas reperiet, ut velit, clades deus?
<sen. tro. 430-4> Stygis profundae claustra et obscuri specus
<sen. tro. 430-4> laxantur et, ne desit e versis metus,
<sen. tro. 430-4> hostes ab imo conditi Dite exeunt—
<sen. tro. 430-4> solisne retro pervium est Danais iter?
<sen. tro. 430-4> certe aequa mors est— turbat atque agitat Phrygas
<sen. tro. 435-9> communis iste terror, hic proprie meum
<sen. tro. 435-9> exterret animum, noctis horrendae sopor.
<sen. tro. 435-9> Quae visa portas? effer in medium metus.
<sen. tro. 435-9> Partes fere nox alma transierat duas
<sen. tro. 435-9> clarumque septem verterant stellae iugum;
<sen. tro. 440-4> ignota tandem venit afflictae quies
<sen. tro. 440-4> brevisque fessis somnus obrepsit genis,
<sen. tro. 440-4> si somnus ille est mentis attonitae stupor:
<sen. tro. 440-4> cum subito nostros Hector ante oculos stetit,
<sen. tro. 440-4> non qualis ultro bella in Argivos ferens
<sen. tro. 445-9> Graias petebat facibus Idaeis rates,
<sen. tro. 445-9> nec caede multa qualis in Danaos furens
<sen. tro. 445-9> vera ex Achille spolia simulato tulit,
<sen. tro. 445-9> non ille vultus flammeum intendens iubar,
<sen. tro. 445-9> sed fessus ac deiectus et fletu gravis
<sen. tro. 450-4> similisque maesto, squalida obtectus coma.
<sen. tro. 450-4> iuvat tamen vidisse; tum quassans caput:
<sen. tro. 450-4> 'dispelle somnos' inquitet natum eripe,
<sen. tro. 450-4> o fida coniunx: lateat, haec una est salus.
<sen. tro. 450-4> omitte fletus— Troia quod cecidit gemis?
<sen. tro. 455-9> utinam iaceret tota. festina, amove
<sen. tro. 455-9> quocumque nostrae parvulam stirpem domus.'
<sen. tro. 455-9> mihi gelidus horror ac tremor somnum expulit,
<sen. tro. 455-9> oculosque nunc huc pavida, nunc illuc ferens
<sen. tro. 455-9> oblita nati misera quaesivi Hectorem:
<sen. tro. 460-4> fallax per ipsos umbra complexus abit.
<sen. tro. 460-4> O nate, magni certa progenies patris,
<sen. tro. 460-4> spes una Phrygibus, unica adflictae domus,
<sen. tro. 460-4> veterisque suboles sanguinis nimium inclita
<sen. tro. 460-4> nimiumque patri similis: hos vultus meus
<sen. tro. 465-9> habebat Hector, talis incessu fuit
<sen. tro. 465-9> habituque talis, sic tulit fortes manus,
<sen. tro. 465-9> Sic celsus umeris, fronte sic torva minax
<sen. tro. 465-9> cervice fusam dissipans iacta comam—
<sen. tro. 465-9> o nate sero Phrygibus, o matri cito,
<sen. tro. 470-4> eritne tempus illud ac felix dies
<sen. tro. 470-4> quo Troici defensor et vindex soli
<sen. tro. 470-4> recidiva ponas Pergama et sparsos fuga
<sen. tro. 470-4> cives reducas, nomen et patriae suum
<sen. tro. 470-4> Phrygibusque reddas? sed mei fati memor
<sen. tro. 475-9> tam magna timeo vota— quod captis sat est,
<sen. tro. 475-9> vivamus, heu me, quis locus fidus meo
<sen. tro. 475-9> erit timori quave te sede occulam?
<sen. tro. 475-9> arx illa pollens opibus et muris deum,
<sen. tro. 475-9> gentes per omnes clara et invidiae gravis,
<sen. tro. 480-4> nunc pulvis altus, strata sunt flamma omnia
<sen. tro. 480-4> superestque vasta ex urbe ne tantum quidem,
<sen. tro. 480-4> quo lateat infans, quem locum fraudi legam,1?
<sen. tro. 480-4> est tumulus ingens coniugis cari sacer,
<sen. tro. 480-4> verendus hosti, mole quem immensa parens
<sen. tro. 485-9> opibusque magnis struxit, in luctus suos
<sen. tro. 485-9> rex non avarus: optime credam patri,
<sen. tro. 485-9> sudor per artus frigidus totos cadit:
<sen. tro. 485-9> omen tremesco misera feralis loci.
<sen. tro. 485-9> Miser occupet praesidia, securus legat.
<sen. tro. 485-9> Quid quod latere sine metu magno nequit?
<sen. tro. 485-9> Ne prodat aliquis, amove testes doli. ,
<sen. tro. 485-9> Si quaeret hostis?
<sen. tro. 485-9> Vrbe in eversa perit.
<sen. tro. 485-9> haec causa multos una ab interitu arcuit:
<sen. tro. 490-4> credi perisse,
<sen. tro. 490-4> Vix spei quicquam est super:
<sen. tro. 490-4> quid proderit latuisse redituro in manus?
<sen. tro. 495-9> Victor feroces impetus primos habet.
<sen. tro. 495-9> Grave pondus illum magna nobilitas premit;
<sen. tro. 495-9> quis te locus, quae regio seducta, invia
<sen. tro. 495-9> tuto reponet? quis feret trepidis opem?
<sen. tro. 500-4> quis proteget? qui semper, etiam nunc tuos,
<sen. tro. 500-4> Hector, tuere: coniugis furtum piae
<sen. tro. 500-4> serva et fideli cinere victurum excipe,
<sen. tro. 500-4> succede tumulo, nate— quid retro fugis?
<sen. tro. 500-4> turpisne latebras spernis? agnosco indolem:
<sen. tro. 505-9> pudet timere, spiritus magnos fuga
<sen. tro. 505-9> animosque veteres, sume quos casus dedit,
<sen. tro. 505-9> en intuere, turba quae simus super:
<sen. tro. 505-9> tumulus, puer, captiva: cedendum est malis,
<sen. tro. 505-9> sanctas parentis conditi sedes age
<sen. tro. 510-4> aude subire, fata si miseros iuvant,
<sen. tro. 510-4> habes salutem; fata si vitam negant,
<sen. tro. 510-4> habes sepulchrum.
<sen. tro. 510-4> Claustra commissum tegunt;
<sen. tro. 510-4> quem ne tuus producat in medium timor,
<sen. tro. 510-4> procul hinc recede teque diversam amove.
<sen. tro. 515-9> Levius solet timere, qui propius timet;
<sen. tro. 515-9> sed, si placet, referamus hinc alio pedem.
<sen. tro. 515-9> Cohibe parumper ora questusque opprime:
<sen. tro. 515-9> gressus nefandos dux Cephallanum admovet.
<sen. tro. 515-9> Dehisce tellus tuque, coniunx, ultimo
<sen. tro. 520-4> specu revulsam scinde tellurem et Stygis
<sen. tro. 520-4> sinu profundo conde depositum meum.
<sen. tro. 520-4> adest Vlixes, et quidem dubio gradu
<sen. tro. 520-4> vultuque: nectit pectore astus callido.
<sen. tro. 520-4> Durae minister sortis hoc primum peto.
<sen. tro. 525-9> ut, ore quamvis verba dicantur meo,
<sen. tro. 525-9> non esse credas nostra: Graiorum omnium
<sen. tro. 525-9> procerumque vox est, petere quos seras domos
<sen. tro. 525-9> Hectorea suboles prohibet: hanc fata expetunt.
<sen. tro. 525-9> sollicita Danaos pacis incertae fides
<sen. tro. 530-4> semper tenebit, semper a tergo timor
<sen. tro. 530-4> respicere coget arma nec poni sinet,
<sen. tro. 530-4> dum Phrygibus animos natus eversis dabit,
<sen. tro. 530-4> Andromacha, † vester, augur haec Calchas canit;
<sen. tro. 530-4> et, si taceret augur haec Calchas, tamen
<sen. tro. 535-9> dicebat Hector, cuius et stirpem horreo.
<sen. tro. 535-9> generosa in ortus semina exsurgunt suos:
<sen. tro. 535-9> sic ille magni parvus armenti comes
<sen. tro. 535-9> primisque nondum cornibus findens cutem
<sen. tro. 535-9> cervice subito celsus et fronte arduus
<sen. tro. 540-4> gregem paternum ducit ac pecori imperat;
<sen. tro. 540-4> quae tenera caeso virga de trunco stetit,
<sen. tro. 540-4> par ipsa matri tempore exiguo subit
<sen. tro. 540-4> umbrasque terris reddit et caelo nemus;
<sen. tro. 540-4> sic male relictus igne de magno cinis
<sen. tro. 545-9> vires resumit. est quidem iniustus dolor
<sen. tro. 545-9> rerum aestimator: si tamen tecum exigas,
<sen. tro. 545-9> veniam dabis, quod bella post hiemes decem
<sen. tro. 545-9> totidemque messes iam senex miles timet
<sen. tro. 545-9> aliasque clades rursus ac numquam bene
<sen. tro. 550-4> Troiam iacentem, magna res Danaos movet,
<sen. tro. 550-4> futurus Hector: libera Graios metu.
<sen. tro. 550-4> haec una naves causa deductas tenet,
<sen. tro. 550-4> hac classis haeret, neve crudelem putes,
<sen. tro. 550-4> quod sorte iussus Hectoris natum petam:
<sen. tro. 555-9> petissem Oresten. patere quod victor tulit.
<sen. tro. 555-9> Vtinam quidem esses, nate, materna in manu,
<sen. tro. 555-9> nossemque quis te casus ereptum mihi
<sen. tro. 555-9> teneret, aut quae regio— non hostilibus
<sen. tro. 555-9> confossa telis pectus aut vinclis manus
<sen. tro. 560-4> secantibus praestricta, non acri latus
<sen. tro. 560-4> utrumque flamma cincta maternam fidem
<sen. tro. 560-4> umquam exuissem. nate, quis te nunc locus,
<sen. tro. 560-4> fortuna quae possedit? errore avio
<sen. tro. 560-4> vagus arva lustras? vastus an patriae vapor
<sen. tro. 565-9> corripuit artus? saevus an victor tuo
<sen. tro. 565-9> lusit cruore? numquid immanis ferae
<sen. tro. 565-9> morsu peremptus pascis Idaeas aves?
<sen. tro. 565-9> Simulata remove verba; non facile est tibi
<sen. tro. 565-9> decipere Vlixen: vicimus matrum dolos
<sen. tro. 570-4> etiam dearum. cassa consilia amove;
<sen. tro. 570-4> ubi natus est?
<sen. tro. 570-4> Vbi Hector? ubi cuncti Phryges?
<sen. tro. 570-4> ubi Priamus? unum quaeris: ego quaero omnia.
<sen. tro. 570-4> VLBL Coacta dices sponte quod fari abnuis.
<sen. tro. 570-4> Tuta est, perire quae potest debet cupit.
<sen. tro. 575-9> Magnifica verba mors prope admota excutit.
<sen. tro. 575-9> Si vis, Vlixe, cogere Andromacham metu,
<sen. tro. 575-9> vitam minare: nam mori votum est mihi.
<sen. tro. 575-9> Verberibus igni t morte cruciatu eloqui
<sen. tro. 575-9> quodcumque celas adiget invitam dolor
<sen. tro. 580-4> et pectore imo condita arcana eruet:
<sen. tro. 580-4> necessitas plus posse quam pietas solet.
<sen. tro. 580-4> Propone flammas, vulnera et diras mali
<sen. tro. 580-4> doloris artes et famem et saevam sitim
<sen. tro. 580-4> variasque pestes undique, et ferrum inditum
<sen. tro. 585-9> visceribus istis, carceris caeci luem,
<sen. tro. 585-9> et quicquid audet victor iratus timens:
<sen. tro. 585-9> VLIX. Stulta est fides celare quod prodas statim.
<sen. tro. 585-9> animosa nullos mater admittit metus.
<sen. tro. 585-9> Hic ipse, quo nunc contumax perstas, amor
<sen. tro. 590-4> consulere parvis liberis Danaos monet.
<sen. tro. 590-4> post arma tam longinqua, post annos decem
<sen. tro. 590-4> minus timerem quos facit Calchas metus,
<sen. tro. 590-4> si mihi timerem: bella Telemacho paras.
<sen. tro. 590-4> Invita, Vlixe, gaudium Danais dabo:
<sen. tro. 595-9> dandum est; fatere quos premis luctus, dolor.
<sen. tro. 595-9> gaudete, Atridae, tuque laetifica, ut soles,
<sen. tro. 595-9> refer Pelasgis: Hectoris proles obit.
<sen. tro. 595-9> Et esse verum hoc qua probas Danais fide?
<sen. tro. 595-9> Ita quod minari maximum victor potest
<sen. tro. 600-4> contingat et me fata maturo exitu
<sen. tro. 600-4> facilique solvant ac meo condant solo
<sen. tro. 600-4> et patria tellus Hectorem leviter premat,
<sen. tro. 600-4> ut luce caruit: inter extinctos iacet
<sen. tro. 600-4> datumque tumulo debita exanimis tulit.
<sen. tro. 605-9> Expleta fata stirpe sublata Hectoris
<sen. tro. 605-9> solidamque pacem laetus ad Danaos feram—
<sen. tro. 605-9> quid agis, Vlixe? Danaidae credent tibi:
<sen. tro. 605-9> tu cui? parenti— fingit an quisquam hoc parens,
<sen. tro. 605-9> nec abominandae mortis auspicium pavet?
<sen. tro. 610-4> auspicia metuunt qui nihil maius timent.
<sen. tro. 610-4> fidem alligavit iure iurando suam—
<sen. tro. 610-4> si peierat, timere quid gravius potest?
<sen. tro. 610-4> nunc advoca astus, anime, nunc fraudes, dolos.
<sen. tro. 610-4> nunc totum Vlixen; veritas numquam perit.
<sen. tro. 615-9> scrutare matrem, maeret, illacrimat, gemit;
<sen. tro. 615-9> sed et huc et illuc anxios gressus refert
<sen. tro. 615-9> missasque voces aure sollicita excipit:
<sen. tro. 615-9> magis haec timet, quam maeret. ingenio est onus.
<sen. tro. 615-9> Alios parentes alioqui in luctu decet:
<sen. tro. 620-4> tibi gratulandum est. misera, quod nato cares.
<sen. tro. 620-4> quem mors manebat saeva praecipitem datum
<sen. tro. 620-4> e turre, lapsis sola quae muris manet.
<sen. tro. 620-4> Reliquit animus membra, quatiuntur, labant
<sen. tro. 620-4> torpetque vinctus frigido sanguis gelu.
<sen. tro. 625-9> Intremuit: hac, hac parte quaerenda est mihi;
<sen. tro. 625-9> matrem timor detexit: iterabo metum.—
<sen. tro. 625-9> ite, ite celeres, fraude materna abditum
<sen. tro. 625-9> hostem, Pelasgi nominis pestem ultimam,
<sen. tro. 625-9> ubicumque latitat, erutam in medium date.
<sen. tro. 630-4> bene est: tenetur, perge, festina, attrahe—
<sen. tro. 630-4> quid respicis trepidasque? iam certe perit.
<sen. tro. 630-4> Vtinam timerem, solitus ex longo est metus:
<sen. tro. 630-4> dediscit animus †scire quod didicit diu.
<sen. tro. 630-4> Lustrale quoniam debitum muris puer
<sen. tro. 635-9> sacrum antecessit nec potest vatem sequi
<sen. tro. 635-9> meliore fato raptus, hoc Calchas ait
<sen. tro. 635-9> modo piari posse redituras rates,
<sen. tro. 635-9> si placet undas Hectoris sparsi cinis
<sen. tro. 635-9> ac tumulus imo totus aequetur solo.
<sen. tro. 640-4> nunc ille quoniam debitam effugit necem,
<sen. tro. 640-4> erit admovenda sedibus sacris manus.
<sen. tro. 640-4> Quid agimus? animum distrahit geminus timor:
<sen. tro. 640-4> hinc natus, illinc coniugis sacri cinis,
<sen. tro. 640-4> pars utra vincet? testor immites deos,
<sen. tro. 645-9> deosque veros coniugis manes mei:
<sen. tro. 645-9> non aliud, Hector, in meo nato mihi
<sen. tro. 645-9> placere quam te. vivat, ut possit tuos
<sen. tro. 645-9> referre vultus— prorutus tumulo cinis
<sen. tro. 645-9> mergetur? ossa fluctibus spargi sinam
<sen. tro. 650-4> disiecta vastis? potius hic mortem oppetat.—
<sen. tro. 650-4> poteris nefandae deditum mater neci
<sen. tro. 650-4> videre? poteris celsa per fastigia
<sen. tro. 650-4> missum rotari? potero, perpetiar, feram,
<sen. tro. 650-4> dum non meus post fata victoris manu
<sen. tro. 655-9> iactetur Hector.— hic suam poenam potest
<sen. tro. 655-9> sentire, at illum fata iam in tuto locant—
<sen. tro. 655-9> quid fluctuaris? statue, quem poenae extrahas.
<sen. tro. 655-9> ingrata, dubitas? Hector est illinc tuus—
<sen. tro. 655-9> erras: utrimque est Hector; hic sensus potens,
<sen. tro. 660-4> forsan futurus ultor extincti patris—
<sen. tro. 660-4> utrique parci non potest: quid iam facis?
<sen. tro. 660-4> serva e duobus, anime, quem Danai timent.
<sen. tro. 660-4> Responsa peragam: funditus busta eruam.
<sen. tro. 660-4> Quae vendidistis?
<sen. tro. 660-4> Pergam et e summo
<sen. tro. 660-4> aggere
<sen. tro. 665-9> traham sepulchra,
<sen. tro. 665-9> Caelitum appello fidem
<sen. tro. 665-9> fidemque Achillis: Pyrrhe, genitoris tui
<sen. tro. 665-9> munus tuere.
<sen. tro. 665-9> Tumulus hic campo statim
<sen. tro. 665-9> toto iacebit.
<sen. tro. 665-9> Fuerat hoc prorsus nefas
<sen. tro. 665-9> Danais inausum. templa violastis, deos
<sen. tro. 670-4> etiam faventes: busta transierat furor.
<sen. tro. 670-4> resistam, inermis offeram armatis manus,
<sen. tro. 670-4> dabit ira vires, qualis Argolicas ferox
<sen. tro. 670-4> turmas Amazon stravit, aut qualis deo
<sen. tro. 670-4> percussa Maenas entheo silvas gradu
<sen. tro. 675-9> armata thyrso terret atque expers sui
<sen. tro. 675-9> vulnus dedit nec sensit, in medios ruam.
<sen. tro. 675-9> tumuloque cineris socia defenso cadam.
<sen. tro. 675-9> Cessatis .et vos flebilis clamor movet
<sen. tro. 675-9> furorque cassus feminae? iussa ocius
<sen. tro. 680-4> peragite.
<sen. tro. 680-4> Me, me sternite hic ferro prius.
<sen. tro. 680-4> repellor, heu me. rumpe fatorum moras,
<sen. tro. 680-4> molire terras, Hector: ut Vlixen domes,
<sen. tro. 680-4> vel umbra satis es— arma concussit manu,
<sen. tro. 680-4> iaculatur ignes— cernitis, Danai, Hectorem?
<sen. tro. 685-9> an sola video?
<sen. tro. 685-9> Funditus cuncta eruam.
<sen. tro. 685-9> Quid agis? ruina pariter et natum et virum
<sen. tro. 685-9> prosternis una? forsitan Danaos prece
<sen. tro. 685-9> placare poteris, conditum illidet statim :
<sen. tro. 685-9> immane busti pondus— intereat miser
<sen. tro. 690-4> ubicumque potius, ne pater natum obruat
<sen. tro. 690-4> prematque patrem natus.— Ad genua accido
<sen. tro. 690-4> supplex, Vlixe, quamque nullius pedes
<sen. tro. 690-4> novere dextram pedibus admoveo tuis.
<sen. tro. 690-4> miserere matris et preces placidus pias
<sen. tro. 695-9> patiensque recipe, quoque te celsum altius
<sen. tro. 695-9> superi levarunt, mitius lapsos preme:
<sen. tro. 695-9> misero datur quodcumque, fortunae datur.
<sen. tro. 695-9> sic te revisat coniugis sanctae torus,
<sen. tro. 695-9> annosque, dum te recipit, extendat suos
<sen. tro. 700-4> Laerta; sic te iuvenis excipiat tuus,
<sen. tro. 700-4> et vota vincens vestra felici indole
<sen. tro. 700-4> aetate avum transcendat, ingenio patrem.
<sen. tro. 700-4> miserere matris: unicum adflictae mihi
<sen. tro. 700-4> solamen hic est.
<sen. tro. 700-4> Exhibe natum et roga.
<sen. tro. 705-9> Huc e latebris procede tuis,
<sen. tro. 705-9> flebile matris furtum miserae.
<sen. tro. 705-9> hic est, hic est terror, Vlixe,
<sen. tro. 705-9> mille carinis. submitte manus
<sen. tro. 705-9> dominique pedes supplice dextra
<sen. tro. 710-4> stratus adora nec turpe puta
<sen. tro. 710-4> quicquid miseros fortuna iubet.
<sen. tro. 710-4> pone ex animo reges atavos
<sen. tro. 710-4> magnique senis iura per omnis
<sen. tro. 710-4> incluta terras j excidat Hector,
<sen. tro. 715-9> gere captivum positoque genu,
<sen. tro. 715-9> si tua nondum funera sentis,
<sen. tro. 715-9> matris fletus imitare tuae.
<sen. tro. 715-9> Vidit pueri regis lacrimas
<sen. tro. 715-9> et Troia prior, parvusque minas
<sen. tro. 720-4> trucis Alcidae flexit Priamus.
<sen. tro. 720-4> ille, ille ferox, cuius vastis
<sen. tro. 720-4> viribus omnes cessere ferae,
<sen. tro. 720-4> qui perfracto limine Ditis
<sen. tro. 720-4> caecum retro patefecit iter,
<sen. tro. 725-9> hostis parvi victus lacrimis:
<sen. tro. 725-9> 'suscipe' dixit 'rector habenas
<sen. tro. 725-9> patrioque sede celsus solio;
<sen. tro. 725-9> sed sceptra fide meliore tene.'
<sen. tro. 725-9> hoc fuit illo victore capi:
<sen. tro. 730-4> discite mites Herculis iras.
<sen. tro. 730-4> an sola placent Herculis arma?
<sen. tro. 730-4> iacet ante pedes non minor illo
<sen. tro. 730-4> supplice supplex vitamque petit—
<sen. tro. 730-4> regnum Troiae
<sen. tro. 735-9> quocumque volet Fortuna ferat.
<sen. tro. 735-9> Matris quidem me maeror attonitae movet,
<sen. tro. 735-9> magis Pelasgae me tamen matres movent,
<sen. tro. 735-9> quarum iste magnos crescit in luctus puer.
<sen. tro. 735-9> Has, has ruinas urbis in cinerem datae
<sen. tro. 740-4> hic excitabit? hae manus Troiam erigent?
<sen. tro. 740-4> nullas habet spes Troia, si tales habet.
<sen. tro. 740-4> non sic iacemus Troes, ut cuiquam metus
<sen. tro. 740-4> possimus esse. spiritus genitor fecit?
<sen. tro. 740-4> sed nempe tractus, ipse post Troiam pater
<sen. tro. 745-9> posuisset animos, magna quos frangunt mala.
<sen. tro. 745-9> si poena petitur, (quae peti gravior potest?)
<sen. tro. 745-9> famulare collo nobili subeat iugum,
<sen. tro. 745-9> servire liceat, aliquis hoc regi negat?
<sen. tro. 745-9> Non hoc Vlixes, sed negat Calchas tibi.
<sen. tro. 750-4> O machinator fraudis et scelerum artifex,
<sen. tro. 750-4> virtute cuius bellica nemo occidit,
<sen. tro. 750-4> dolis et astu maleficae mentis iacent
<sen. tro. 750-4> etiam Pelasgi, vatem et insontes deos
<sen. tro. 750-4> praetendis? hoc est pectoris facinus tui.
<sen. tro. 755-9> nocturne miles, fortis in pueri necem
<sen. tro. 755-9> iam solus audes aliquid et claro die.
<sen. tro. 755-9> Virtus Vlixis Danaidis nota est satis
<sen. tro. 755-9> nimisque Phrygibus. non vacat vanis diem
<sen. tro. 755-9> conterere verbis: ancoras classis legit.
<sen. tro. 760-4> Brevem moram largire, dum officium parens
<sen. tro. 760-4> nato supremum reddo et amplexu ultimo
<sen. tro. 760-4> avidos dolores satio.
<sen. tro. 760-4> Misereri tui
<sen. tro. 760-4> utinam liceret, quod tamen solum licet,
<sen. tro. 760-4> tempus moramque dabimus, arbitrio tuo
<sen. tro. 765-9> implere lacrimis: fletus aerumnas levat.
<sen. tro. 765-9> O dulce pignus, o decus lapsae domus
<sen. tro. 765-9> summumque Troiae funus, o Danaum timor,
<sen. tro. 765-9> genetricis o spes vana, cui demens ego
<sen. tro. 765-9> laudes parentis bellicas, annos avi
<sen. tro. 770-4> demens precabar, vota destituit deus.
<sen. tro. 775-9> non arma tenera patria tractabis manu
<sen. tro. 775-9> sparsasque passim saltibus latis feras
<sen. tro. 775-9> audax sequeris nec stato lustri die,
<sen. tro. 775-9> solemne referens Troici lusus sacrum,
<sen. tro. 775-9> puer citatas nobilis turmas ages;
<sen. tro. 780-4> non inter aras mobili velox pede,
<sen. tro. 780-4> reboante flexo concitos cornu modos,
<sen. tro. 780-4> barbarica prisco templa saltatu coles.
<sen. tro. 780-4> Iliaca non tu sceptra regali potens
<sen. tro. 780-4> gestabis aula, iura nec populis dabis
<sen. tro. 780-4> victasque gentes sub tuum mittes iugum,
<sen. tro. 780-4> non Graia caedes terga, non Pyrrhum trahes.
<sen. tro. 780-4> o Marte diro tristius leti genus!
<sen. tro. 780-4> flebilius aliquid Hectoris magni nece
<sen. tro. 785-9> muri videbunt,
<sen. tro. 785-9> Rumpe iam fletus, parens:
<sen. tro. 785-9> magnus sibi ipse non facit finem dolor.
<sen. tro. 785-9> Lacrimis, Vlixe, parva quam petimus mora est;
<sen. tro. 785-9> concede patiens, ut mea condam manu
<sen. tro. 785-9> viventis oculos, occidis parvus quidem,
<sen. tro. 790-4> sed iam timendus. Troia te expectat tua:
<sen. tro. 790-4> i, vade liber, liberos Troas vide.
<sen. tro. 790-4> Miserere, mater.
<sen. tro. 790-4> Quid meos retines sinus
<sen. tro. 790-4> manusque matris cassa praesidia occupas?
<sen. tro. 790-4> fremitu leonis qualis audito tener
<sen. tro. 795-9> timidum iuvencus applicat matri latus,
<sen. tro. 795-9> at ille saevus matre summota loco
<sen. tro. 795-9> praedam minorem morsibus vastis tenens
<sen. tro. 795-9> frangit venitque: talis e nostro sinu
<sen. tro. 795-9> te rapiet hostis, oscula et fletus, puer,
<sen. tro. 800-4> lacerosque crines excipe et plenus mei
<sen. tro. 800-4> occurre patri; pauca maternae tamen
<sen. tro. 800-4> perfer querelae verba: 'si manes habent
<sen. tro. 800-4> curas priores nec perit flammis amor,
<sen. tro. 800-4> servire Graio pateris Andromachen viro,
<sen. tro. 805-9> crudelis Hector? lentus et segnis iaces?
<sen. tro. 805-9> redit Achilles.' sume nunc iterum comas
<sen. tro. 805-9> et sume lacrimas, quicquid e misero viri
<sen. tro. 805-9> funere relictum est, sume quae reddas tuo
<sen. tro. 805-9> Oscula parenti, matris hanc solacio
<sen. tro. 810-4> relinque vestem: tumulus hanc tetigit meus
<sen. tro. 810-4> manesque cari. si quid hic cineris latet,
<sen. tro. 810-4> scrutabor ore.
<sen. tro. 810-4> Nullus est flendi modus:
<sen. tro. 810-4> abripite propere classis Argolicae moram.
<sen. tro. 810-4> Quae vocat sedes habitanda captas?
<sen. tro. 815-9> Thessali montes et opaca Tempe,
<sen. tro. 815-9> an maris vasti domitrix Iolcos?
<sen. tro. 815-9> parva Gortynis sterilisque Tricce,
<sen. tro. 815-9> an frequens rivis levibus Mothone,
<sen. tro. 815-9> an viros tellus dare militares
<sen. tro. 815-9> aptior Phthie meliorque fetu
<sen. tro. 815-9> fortis armenti lapidosa Trachin,
<sen. tro. 815-9> quae sub Oetaeis latebrosa silvis
<sen. tro. 815-9> misit infestos Troiae ruinis
<sen. tro. 825-9> non semel arcus?
<sen. tro. 825-9> Olenos tectis habitata raris,
<sen. tro. 825-9> virgini Pleuron inimica divae,
<sen. tro. 825-9> an maris lati sinuosa Troezen?
<sen. tro. 825-9> Pelion regnum Prothoi superbum,
<sen. tro. 830-4> tertius caelo gradus? (hic recumbens
<sen. tro. 830-4> montis exesi spatiosus antro
<sen. tro. 830-4> iam trucis Chiron pueri magister,
<sen. tro. 830-4> tinnulas plectro feriente chordas,
<sen. tro. 830-4> tunc quoque ingentes acuebat iras
<sen. tro. 835-9> bella canendo)
<sen. tro. 835-9> An ferax varii lapidis Carystos,
<sen. tro. 820-4> urbibus centum spatiosa Crete,
<sen. tro. 820-4> an premens litus maris inquieti
<sen. tro. 820-4> semper Euripo properante Chalcis?
<sen. tro. 820-4> quolibet vento faciles Calydnae,
<sen. tro. 840-4> an carens numquam Gonoessa vento
<sen. tro. 840-4> quaeque formidat Borean Enispe?
<sen. tro. 840-4> Attica pendens Peparethos ora,
<sen. tro. 840-4> an sacris gaudens tacitis Eleusin?
<sen. tro. 840-4> *
<sen. tro. 840-4> numquid Aiacis Salamina veram
<sen. tro. 845-9> aut fera notam Calydona saeva,
<sen. tro. 845-9> quasque perfundit subiturus aequor
<sen. tro. 845-9> segnibus terras Titaressos undis?
<sen. tro. 845-9> Bessan et Scarphen, Pylon an senilem?
<sen. tro. 845-9> Pharin an Pisas Iovis et coronis
<sen. tro. 850-4> Elida claram?
<sen. tro. 850-4> Quolibet tristis miseras procella
<sen. tro. 850-4> mittat et donet cuicumque terrae,
<sen. tro. 850-4> dum luem tantam Troiae atque Achivis
<sen. tro. 850-4> quae tulit, Sparte, procul absit, absit
<sen. tro. 855-9> Argos et saevi Pelopis Mycenae,
<sen. tro. 855-9> Neritos parva brevior Zacyntho
<sen. tro. 855-9> et nocens saxis Ithace dolosis.
<sen. tro. 855-9> Quod manet fatum dominusque quis te,
<sen. tro. 855-9> aut quibus terris, Hecuba, videndam
<sen. tro. 860-4> ducet? in cuius moriere regno?
<sen. tro. 860-4> Quicumque hymen funestas, inlaetabilis
<sen. tro. 860-4> lamenta caedes sanguinem gemitus habet
<sen. tro. 860-4> est auspice Helena dignus, eversis quoque
<sen. tro. 860-4> nocere cogor Phrygibus: ego Pyrrhi toros
<sen. tro. 865-9> narrare falsos iubeor, ego cultus dare
<sen. tro. 865-9> habitusque Graios. arte capietur mea
<sen. tro. 865-9> meaque fraude concidet Paridis soror,
<sen. tro. 865-9> fallatur; ipsi levius hoc equidem reor:
<sen. tro. 865-9> optanda mors est sine metu mortis mori.
<sen. tro. 870-4> quid iussa cessas agere? ad auctorem redit
<sen. tro. 870-4> sceleris coacti culpa.— Dardaniae domus
<sen. tro. 870-4> generosa virgo, melior afflictos deus
<sen. tro. 870-4> respicere coepit teque felici parat
<sen. tro. 870-4> dotare thalamo; tale coniugium tibi
<sen. tro. 875-9> non ipsa sospes Troia, non Priamus daret.
<sen. tro. 875-9> nam te Pelasgae maximum gentis decus,
<sen. tro. 875-9> cui regna campi lata Thessalici patent,
<sen. tro. 875-9> ad sancta lecti iura legitimi petit.
<sen. tro. 875-9> te magna Tethys teque tot pelagi deae
<sen. tro. 880-4> placidumque numen aequoris tumidi Thetis
<sen. tro. 880-4> suam vocabunt, te datam Pyrrho socer
<sen. tro. 880-4> Peleus nurum vocabit et Nereus nurum.
<sen. tro. 880-4> depone cultus squalidos, festos cape.
<sen. tro. 880-4> dedisce captam; deprime horrentis comas
<sen. tro. 885-9> crinemque docta patere distingui manu.
<sen. tro. 885-9> hic forsitan te casus excelso magis
<sen. tro. 885-9> solio reponet. profuit multis capi.
<sen. tro. 885-9> Hoc derat unum Phrygibus eversis malum,
<sen. tro. 885-9> gaudere— flagrant strata passim Pergama:
<sen. tro. 890-4> o coniugale tempus! an quisquam audeat
<sen. tro. 890-4> negare? quisquam dubius ad thalamos eat.
<sen. tro. 890-4> quos Helena suadet? pestis exitium lues
<sen. tro. 890-4> utriusque populi, cernis hos tumulos ducum
<sen. tro. 890-4> et nuda totis ossa quae passim iacent
<sen. tro. 895-9> inhumata campis? haec hymen sparsit tuus.
<sen. tro. 895-9> tibi fluxit Asiae, fluxit Europae cruor,
<sen. tro. 895-9> cum dimicantes lenta prospiceres viros,
<sen. tro. 895-9> incerta voti— perge, thalamos appara.
<sen. tro. 895-9> taedis quid opus est quidve solemni face?
<sen. tro. 900-4> quid igne? thalamis Troia praelucet novis.
<sen. tro. 900-4> celebrate Pyrrhi, Troades, conubia,
<sen. tro. 900-4> celebrate digne: planctus et gemitus sonet.
<sen. tro. 900-4> Ratione quamvis careat et flecti neget
<sen. tro. 900-4> magnus dolor sociosque nonnumquam sui
<sen. tro. 905-9> maeroris ipsos oderit: causam tamen
<sen. tro. 905-9> possum tueri iudice infesto meam,
<sen. tro. 905-9> graviora passa, luget Andromacha Hectorem
<sen. tro. 905-9> et Hecuba Priamum: solus occulte Paris
<sen. tro. 905-9> lugendus Helenae est. dirum et invisum et grave est
<sen. tro. 910-4> servitia ferre? patior hoc olim iugum,
<sen. tro. 910-4> annis decem captiva, prostratum Ilium est,
<sen. tro. 910-4> versi penates? perdere est patriam grave,
<sen. tro. 910-4> gravius timere, vos levat tanti mali
<sen. tro. 910-4> comitatus: in me victor et victus furit,
<sen. tro. 915-9> quam quisque famulam traheret incerto diu
<sen. tro. 915-9> casu pependit, me meus traxit statim
<sen. tro. 915-9> sine sorte dominus, causa bellorum fui
<sen. tro. 915-9> tantaeque Teucris cladis? hoc Verum puta.
<sen. tro. 915-9> Spartana puppis vestra si secuit freta;
<sen. tro. 920-4> sin rapta Phrygiis praeda remigibus fui
<sen. tro. 920-4> deditque donum iudici victrix dea.
<sen. tro. 920-4> ignosce raptae, iudicem iratum mea
<sen. tro. 920-4> habitura causa est: ista Menelaum manent
<sen. tro. 920-4> arbitria, nunc hanc luctibus paulum tuis,
<sen. tro. 925-9> Andromacha, omissis flecto— vix lacrimas queo
<sen. tro. 925-9> retinere,
<sen. tro. 925-9> Quantum est Helena quod lacrimat
<sen. tro. 925-9> malum.
<sen. tro. 925-9> cur lacrimat autem? fare quos Ithacus dolos,
<sen. tro. 925-9> quae scelera nectat; utrum ab Idaeis iugis
<sen. tro. 925-9> iactanda virgo est, arcis an celsae edito
<sen. tro. 930-4> mittenda saxo? num per has vastum in mare
<sen. tro. 930-4> volvenda rupes, latere quas scisso levat
<sen. tro. 930-4> altum vadoso Sigeon spectans sinu?
<sen. tro. 930-4> dic, fare, quicquid subdolo vultu tegis.
<sen. tro. 930-4> leviora mala sunt cuncta, quam Priami gener
<sen. tro. 935-9> Hecubaeque Pyrrhus, fare, quam poenam pares
<sen. tro. 935-9> exprome et unum hoc deme nostris cladibus
<sen. tro. 935-9> falli: paratas perpeti mortem vides.
<sen. tro. 935-9> Vtinam iuberet me quoque interpres deum
<sen. tro. 935-9> abrumpere ense lucis invisae moras
<sen. tro. 940-4> vel Achillis ante busta furibunda manu
<sen. tro. 940-4> occidere Pyrrhi, fata comitantem tua,
<sen. tro. 940-4> Polyxene miseranda, quam tradi sibi
<sen. tro. 940-4> cineremque Achilles ante mactari suum, ,
<sen. tro. 940-4> campo maritus ut sit Elysio, iubet.
<sen. tro. 945-9> Vide ut animus ingens laetus audierit necem.
<sen. tro. 945-9> cultus decoros regiae vestis petit
<sen. tro. 945-9> et admoveri crinibus patitur manum.
<sen. tro. 945-9> mortem putabat illud, hoc thalamos putat.
<sen. tro. 945-9> at misera luctu mater audito stupet;
<sen. tro. 950-4> labefacta mens succubuit. assurge, alleva
<sen. tro. 950-4> animum et cadentem, misera, firma spiritum.
<sen. tro. 950-4> quam tenuis anima vinculo pendet levi—
<sen. tro. 950-4> minimum est quod Hecubam facere felicem potest.
<sen. tro. 950-4> spirat, revixit, prima mors miseros fugit.
<sen. tro. 955-9> Adhuc Achilles vivit in poenas Phrygum?
<sen. tro. 955-9> adhuc rebellat? o manum Paridis levem,
<sen. tro. 955-9> cinis ipse nostrum sanguinem ac tumulus sitit,
<sen. tro. 955-9> modo turba felix latera cingebat mea,
<sen. tro. 955-9> lassabar in tot oscula et tantum gregem
<sen. tro. 960-4> dividere matrem; sola nunc haec est super
<sen. tro. 960-4> votum, comes, levamen, afflictae quies;
<sen. tro. 960-4> haec totus Hecubae fetus, hac sola vocor
<sen. tro. 960-4> iam voce mater, dura et infelix age
<sen. tro. 960-4> elabere anima, denique hoc unum mihi
<sen. tro. 965-9> remitte funus, inrigat fletus genas
<sen. tro. 965-9> imberque victo subitus e vultu cadit.
<sen. tro. 965-9> Nos Hecuba, nos, nos, Hecuba, lugendae sumus,
<sen. tro. 970-4> quas mota classis huc et huc sparsas feret;
<sen. tro. 970-4> hanc cara tellus sedibus patriis teget.
<sen. tro. 970-4> Magis invidebis, si tuam sortem scies.
<sen. tro. 970-4> An aliqua poenae pars meae ignota est mihi?
<sen. tro. 970-4> Versata dominos urna captivis dedit.
<sen. tro. 975-9> Cui famula trador ? ede; quem dominum voco ?
<sen. tro. 975-9> Te sorte prima Scyrius iuvenis tulit.
<sen. tro. 975-9> Cassandra felix, quam furor sorti exim it
<sen. tro. 975-9> Phoebusque.
<sen. tro. 975-9> Regum hanc maximus rector tenet.
<sen. tro. 975-9> Laetare, gaude, nata. quam vellet tuos
<sen. tro. 975-9> Cassandra thalamos, vellet Andromache tuos.
<sen. tro. 975-9> estne aliquis, Hecubam qui suam dici velit?
<sen. tro. 980-4> Ithaco obtigisti praeda nolenti brevis.
<sen. tro. 980-4> Quis tam impotens ac durus et iniquae ferus
<sen. tro. 980-4> sortitor urnae regibus reges dedit?
<sen. tro. 980-4> quis tam sinister dividit captas deus?
<sen. tro. 980-4> quis arbiter crudelis et miseris gravis
<sen. tro. 985-9> eligere dominos nescit et saeva manu
<sen. tro. 985-9> dat iniqua miseris fata? quis matrem Hectoris
<sen. tro. 985-9> armis Achillis miscet? ad Vlixen vocor:
<sen. tro. 985-9> nunc victa, nunc captiva, nunc cunctis mihi
<sen. tro. 985-9> obsessa videor cladibus— domini pudet,
<sen. tro. 990-4> non servitutis. Hectoris spolium feret
<sen. tro. 990-4> qui tulit Achillis? sterilis et saevis fretis
<sen. tro. 990-4> inclusa tellus non capit tumulos meos—
<sen. tro. 990-4> duc, duc, Vlixe, nil moror, dominum sequor;
<sen. tro. 990-4> me mea sequentur fata: non pelago quies
<sen. tro. 995-9> tranquilla veniet, saevi et ventis mare,
<sen. tro. 995-9> *
<sen. tro. 995-9> et bella et ignes et mea et Priami mala.
<sen. tro. 995-9> dumque ista veniant, interim hoc poenae loco est:
<sen. tro. 995-9> sortem occupavi, praemium eripui tibi.—
<sen. tro. 995-9> Sed en citato Pyrrhus accurrit gradu
<sen. tro. 1000-4> vultuque torvo. Pyrrhe, quid cessas? age
<sen. tro. 1000-4> recludo ferro pectus et Achillis tui
<sen. tro. 1000-4> coniunge soceros, perge, mactator senum,
<sen. tro. 1000-4> et hic decet te sanguis: abreptam trabe.
<sen. tro. 1000-4> maculate superos caede funesta deos,
<sen. tro. 1005-9> maculate manes— quid precer vobis? precor
<sen. tro. 1005-9> his digna sacris aequora: hoc classi accidat
<sen. tro. 1005-9> toti Pelasgae, ratibus hoc mille accidat
<sen. tro. 1005-9> meae precabor, cum vehar, quicquid rati.
<sen. tro. 1005-9> Dulce maerenti populus dolentium,
<sen. tro. 1010-4> dulce lamentis resonare gentes;
<sen. tro. 1010-4> lenius luctus lacrimaeque mordent,
<sen. tro. 1010-4> turba quas fletu similis frequentat.
<sen. tro. 1010-4> semper a semper dolor est malignus:
<sen. tro. 1010-4> gaudet in multos sua fata mitti
<sen. tro. 1015-9> seque non solum placuisse poenae.
<sen. tro. 1015-9> ferre quam sortem patiuntur omnes,
<sen. tro. 1015-9> nemo recusat.
<sen. tro. 1019a1018b> Tolle felices: miseram, licet sit,
<sen. tro. 1018a1019b> nemo se credet; removete multo
<sen. tro. 1020-4> divites auro, removete centum
<sen. tro. 1020-4> * rura qui scindunt opulenta bubus:
<sen. tro. 1020-4> pauperi surgent animi iacentes—
<sen. tro. 1020-4> est miser nemo nisi comparatus.
<sen. tro. 1020-4> dulce in immensis posito ruinis,
<sen. tro. 1025-9> nemiuem laetos habuisse vultus:
<sen. tro. 1025-9> ille deplorat queriturque fatum,
<sen. tro. 1025-9> qui secans fluctum rate singulari
<sen. tro. 1025-9> nudus in portus cecidit petitos;
<sen. tro. 1025-9> aequior casum tulit et procellas,
<sen. tro. 1030-4> mille qui ponto pariter carinas
<sen. tro. 1030-4> obrui vidit tabulaque latus
<sen. tro. 1030-4> naufraga, terris mare dum coactis
<sen. tro. 1030-4> fluctibus Coras prohibet, revertit.
<sen. tro. 1030-4> questus est Hellen cecidisse Phrixus,
<sen. tro. 1035-9> cum gregis ductor radiante villo
<sen. tro. 1035-9> aureo fratrem simul ac sororem
<sen. tro. 1035-9> sustulit tergo medioque iactum
<sen. tro. 1035-9> fecit in ponto; tenuit querelas
<sen. tro. 1035-9> et vir et Pyrrha, mare cum viderent,
<sen. tro. 1040-4> et nihil praeter mare cum viderent
<sen. tro. 1040-4> unici terris homines relicti.
<sen. tro. 1040-4> Solvet hunc 'questum lacrimasque nostras
<sen. tro. 1040-4> sparget huc illuc agitata classis,
<sen. tro. 1040-4> cum tuba iussi dare vela nautae
<sen. tro. 1045-9> et simul ventis properante remo
<sen. tro. 1045-9> prenderint altum fugietque litus,
<sen. tro. 1045-9> quis status mentis miseris, ubi omnis
<sen. tro. 1045-9> terra decrescet pelagusque crescet,
<sen. tro. 1045-9> celsa cum longe latitabit Ide?
<sen. tro. 1050-4> tum puer matri genetrixque nato,
<sen. tro. 1050-4> Troia qua flagret regione, monstrans
<sen. tro. 1050-4> dicet et longe digito notabit:
<sen. tro. 1050-4> Ilium est illic, ubi fumus alte
<sen. tro. 1050-4> serpit in caelum nebulaeque turpes.'
<sen. tro. 1055-9> Troes hoc signo patriam videbunt.
<sen. tro. 1055-9> O dura fata, saeva miseranda horrida!
<sen. tro. 1055-9> quod tam ferum, tam triste bis quinis scelus
<sen. tro. 1055-9> Mars vidit annis? quid prius referens gemam,
<sen. tro. 1055-9> tuosne potius, an tuos luctus, anus?
<sen. tro. 1060-4> Quoscumque luctus fleveris, flebis meos:
<sen. tro. 1060-4> sua quemque tantum, me omnium clades premit;
<sen. tro. 1060-4> mihi cuncta pereunt: quisquis est Hecubae est miser.
<sen. tro. 1060-4> Mactata virgo est, missus e muris puer;
<sen. tro. 1060-4> sed uterque letum mente generosa tulit.
<sen. tro. 1065-9> Expone seriem caedis, et duplex nefas
<sen. tro. 1065-9> persequere: gaudet magnus aerumnas dolor
<sen. tro. 1065-9> tractare totas, ede et enarra omnia.
<sen. tro. 1065-9> Est una magna turris e Troia super,
<sen. tro. 1065-9> assueta Priamo, cuius e fastigio
<sen. tro. 1070-4> summisque pinnis arbiter belli sedens
<sen. tro. 1070-4> regebat acies, turre in hac blando sinu
<sen. tro. 1070-4> fovens nepotem, cum metu versos gravi
<sen. tro. 1070-4> Danaos fugaret Hector et ferro et face,
<sen. tro. 1070-4> paterna puero bella monstrabat senex
<sen. tro. 1075-9> haec nota quondam turris et muri decus,
<sen. tro. 1075-9> nunc saeva «cautes, undique adfusa dueum
<sen. tro. 1075-9> plebisque turba cingitur; totum coit
<sen. tro. 1075-9> ratibus relictis vulgus, his collis procul
<sen. tro. 1075-9> aciem patenti liberam praebet loco,
<sen. tro. 1080-4> his alta rupes, cuius in cacumine
<sen. tro. 1080-4> erecta summos turba libravit pedes.
<sen. tro. 1080-4> hunc pinus, illum laurus, hunc fagus gerit
<sen. tro. 1080-4> et tota populo silva suspenso tremit.
<sen. tro. 1080-4> extrema montis ille praerupti petit,
<sen. tro. 1085-9> semusta at ille tecta vel saxum imminens
<sen. tro. 1085-9> muri cadentis pressit, atque aliquis (nefas)
<sen. tro. 1085-9> tumulo ferus spectator Hectoreo sedet.
<sen. tro. 1085-9> per spatia late plena sublimi gradu
<sen. tro. 1085-9> incedit Ithacus parvulum dextra trahens
<sen. tro. 1090-4> Priami nepotem, nec gradu segni puer
<sen. tro. 1090-4> ad alta pergit moenia, ut summa stetit
<sen. tro. 1090-4> pro turre, vultus huc et huc acres tulit
<sen. tro. 1090-4> intrepidus animo, qualis ingentis ferae
<sen. tro. 1090-4> parvus tenerque fetus et nondum potens
<sen. tro. 1095-9> saevire dente— iam tamen tollit minas
<sen. tro. 1095-9> morsusque inanes temptat atque animis tumet:
<sen. tro. 1095-9> sic ille dextra prensus hostili puer
<sen. tro. 1095-9> ferox t superbe, moverat vulgum ac duces
<sen. tro. 1095-9> ipsumque Vlixen. non fiet e turba omnium
<sen. tro. 1100-4> qui fletur; ac, dum verba fatidici et preces :
<sen. tro. 1100-4> concipit Vlixes vatis et saevos ciet
<sen. tro. 1100-4> ad sacra superos, sponte desiluit sua
<sen. tro. 1100-4> in media Priami regna.— ...
<sen. tro. 1100-4> Quis Colchus hoc, quis sedis incertae Scytha
<sen. tro. 1105-9> commisit, aut quae Caspium tangens mare
<sen. tro. 1105-9> gens iuris expers ausa? non Busiridis
<sen. tro. 1105-9> puerilis aras sanguis aspersit feri,
<sen. tro. 1105-9> nec parva gregibus membra Diomedes suis
<sen. tro. 1105-9> epulanda posuit, quis tuos artus leget
<sen. tro. 1110-4> tumuloque tradet?
<sen. tro. 1110-4> Quos enim praeceps locus
<sen. tro. 1110-4> reliquit artus? ossa disiecta et gravi
<sen. tro. 1110-4> elisa casu; signa clari corporis,
<sen. tro. 1110-4> et ora et illas nobiles patris notas,
<sen. tro. 1110-4> confudit imam pondus ad terram datum;
<sen. tro. 1115-9> soluta cervix silicis impulsu, caput,
<sen. tro. 1115-9> raptum cerebro penitus expresso— iacet
<sen. tro. 1115-9> deforme corpus,
<sen. tro. 1115-9> Sic quoque est similis patri.
<sen. tro. 1115-9> Praeceps ut altis cecidit e muris puer
<sen. tro. 1115-9> flevitque Achivum turba quod fecit nefas,
<sen. tro. 1120-4> idem ille populus aliud ad facinus redit
<sen. tro. 1120-4> tumulumque Achillis. cuius extremum Litus
<sen. tro. 1120-4> Rhoetea leni verberant fluctu vada;
<sen. tro. 1120-4> adversa cingit campus et clivo levi
<sen. tro. 1120-4> erecta medium vallis includens locum
<sen. tro. 1125-9> crescit theatri more. concursus frequens
<sen. tro. 1125-9> implevit omne litus :n hi classis moram
<sen. tro. 1125-9> hac morte solvi rentur, hi stirpem hostium
<sen. tro. 1125-9> gaudent recidi. magna pars vulgi levis
<sen. tro. 1125-9> odit scelus spectatque; nec Troes minus
<sen. tro. 1130-4> suum frequentant funus et pavidi metu
<sen. tro. 1130-4> partem mentis ultimam Troiae vident:
<sen. tro. 1130-4> cum subito thalami more praecedunt faces
<sen. tro. 1130-4> et pronuba illi Tyndaris, maestum caput
<sen. tro. 1130-4> demissa. 'tali nnbat Hermione modo'
<sen. tro. 1135-9> Phryges precantur ?sic viro turpis suo
<sen. tro. 1135-9> reddatur Helena.' terror attonitos tenet
<sen. tro. 1135-9> utrosque populos, ipsa deiectos gerit
<sen. tro. 1135-9> vultus pudore, sed tamen fulgent genae
<sen. tro. 1135-9> magisque solito splendet extremus decor,
<sen. tro. 1140-4> ut esse Phoebi dulcius lumen solet
<sen. tro. 1140-4> iamiam cadentis, astra cum repetunt vices
<sen. tro. 1140-4> premiturque dubius nocte vicina dies.
<sen. tro. 1140-4> stupet omne vulgus— et fere cuncti magis
<sen. tro. 1140-4> peritura laudant, hos movet formae decus,
<sen. tro. 1145-9> hos mollis aetas, hos vagae rerum vices;
<sen. tro. 1145-9> movet animus omnes fortis et leto obvius.
<sen. tro. 1145-9> Pyrrhum antecedit; omnium mentes tremunt,
<sen. tro. 1145-9> mirantur ac miserantur, ut primum ardui
<sen. tro. 1145-9> sublime montis tetigit atque alte edito
<sen. tro. 1150-4> iuvenis paterni, vertice in busti stetit,
<sen. tro. 1150-4> audax virago non tulit retro gradum;
<sen. tro. 1150-4> conversa ad ictum stat truci vultu ferox.
<sen. tro. 1150-4> tam fortis animus omnium mentes ferit,
<sen. tro. 1150-4> novumque monstrum est Pyrrhus ad caedem piger.
<sen. tro. 1155-9> ut dextra ferrum penitus exactum abdidit,
<sen. tro. 1155-9> subitus recepta morte prorupit cruor
<sen. tro. 1155-9> per vulnus ingens, nec tamen moriens adhuc
<sen. tro. 1155-9> deponit animos: cecidit, ut Achilli gravem
<sen. tro. 1155-9> factura terram, prona et irato impetu.
<sen. tro. 1160-4> uterque flevit coetus; at timidum Phryges
<sen. tro. 1160-4> misere gemitum, clarius victor gemit.
<sen. tro. 1160-4> hic ordo sacri, non stetit fusus cruor
<sen. tro. 1160-4> humove summa fluxit: obduxit statim
<sen. tro. 1160-4> saevasque totum sanguinem tumulus bibit.
<sen. tro. 1165-9> Ite, ite, Danai, petite iam tuti domos;
<sen. tro. 1165-9> optata velis maria diffusis secet
<sen. tro. 1165-9> secura classis: concidit virgo ac puer;
<sen. tro. 1165-9> bellum peractum est. quo meas lacrimas feram?
<sen. tro. 1165-9> ubi hanc anilis expuam leti moram?
<sen. tro. 1170-4> natam an nepotem, coniugem an patriam fleam?
<sen. tro. 1170-4> an omnia an me sola? Mors votum meum,
<sen. tro. 1170-4> infantibus violenta virginibus venis,
<sen. tro. 1170-4> ubique properas, saeva: me solam times
<sen. tro. 1170-4> vitasque, gladios inter ac tela et faces
<sen. tro. 1175-9> quaesita tota nocte, cupientem fugis. ,
<sen. tro. 1175-9> non hostis aut ruina, non ignis meos
<sen. tro. 1175-9> absumpsit artus: quam prope a Priamo steti.
<sen. tro. 1175-9> Repetite celeri maria, captivae, gradu:
<sen. tro. 1175-9> iam vela puppis laxat et classis movet.
