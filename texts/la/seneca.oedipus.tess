<sen. oed. 0-4> Iam nocte Titan dubius expulsa redit
<sen. oed. 0-4> et nube maestus squalida exoritur iubar,
<sen. oed. 0-4> lumenque flamma triste luctifica gerens
<sen. oed. 0-4> prospiciet avida peste solatas domos,
<sen. oed. 5-9> stragemque quam nox fecit ostendet dies.
<sen. oed. 5-9> Quisquamne regno gaudet? O fallax bonum,
<sen. oed. 5-9> quantum malorum fronte quam blanda tegis!
<sen. oed. 5-9> ut alta ventos semper excipiunt iuga
<sen. oed. 5-9> rupemque saxis vasta dirimentem freta
<sen. oed. 10-4> quamvis quieti verberat fluctus maris,
<sen. oed. 10-4> imperia sic excelsa Fortunae obiacent.
<sen. oed. 10-4> quam bene parentis sceptra Polybi fugerant!
<sen. oed. 10-4> curis solutus exul, intrepidus, vagans
<sen. oed. 10-4> (caelum deosque testor) in regnum incidi:
<sen. oed. 15-9> infanda timeo: ne mea genitor manu
<sen. oed. 15-9> perimatur; hoc me Delphicae laurus monent,
<sen. oed. 15-9> aliudque nobis maius indicunt scelus.
<sen. oed. 15-9> est maius aliquod patre mactato nefas?
<sen. oed. 15-9> pro misera pietas (eloqui fatum pudet»,
<sen. oed. 20-4> thalamos parentis Phoebus et diros toros
<sen. oed. 20-4> gnato minatur impia incestos face;
<sen. oed. 20-4> hic me paternis expulit regnis timor.
<sen. oed. 20-4> non ego penates profugus excessi meos:
<sen. oed. 20-4> parum ipse fidens mihimet in tuto tua,
<sen. oed. 25-9> natura, posui iura. cum magna horreas,
<sen. oed. 25-9> quod posse fieri non putes metuas tamen:
<sen. oed. 25-9> cuncta expavesco meque non credo mihi.
<sen. oed. 25-9> Iam iam aliquid in nos fata moliri parant,
<sen. oed. 25-9> nam quid rear quod ista Cadmeae lues
<sen. oed. 30-4> infesta genti strage tam late edita
<sen. oed. 30-4> mihi parcit uni? cui reservamur malo?
<sen. oed. 30-4> inter ruinas urbis et semper novis
<sen. oed. 30-4> deflenda lacrimis funera ac populi struem
<sen. oed. 30-4> incolumis asto— scilicet Phoebi reus.
<sen. oed. 35-9> sperare poteras sceleribus tantis dari
<sen. oed. 35-9> regnum salubre? fecimus caelum nocens.
<sen. oed. 35-9> Non aura gelido lenis afflatu fovet
<sen. oed. 35-9> anhela flammis corda, non Zephyri leves
<sen. oed. 35-9> spirant, sed ignes auget aestiferi canis
<sen. oed. 40-4> Titan, leonis terga Nemeaei premens.
<sen. oed. 40-4> deseruit amnes umor atque herbas color
<sen. oed. 40-4> aretque Dirce, tenuis Ismenos fluit
<sen. oed. 40-4> et tinguit inopi nuda vix unda vada.
<sen. oed. 40-4> obscura caelo labitur Phoebi soror,
<sen. oed. 45-9> tristisque mundus nubilo pallet die.
<sen. oed. 45-9> nullum serenis noctibus sidus micat,
<sen. oed. 45-9> sed gravis et ater incubat terris vapor:
<sen. oed. 45-9> obtexit arces caelitum ac summas domos
<sen. oed. 45-9> inferna facies, denegat fructum Ceres
<sen. oed. 50-4> adulta, et altis flava cum spicis tremat,
<sen. oed. 50-4> arente culmo sterilis emoritur seges,
<sen. oed. 50-4> nec ulla pars immunis exitio vacat,
<sen. oed. 50-4> sed omnis aetas pariter et sexus ruit,
<sen. oed. 50-4> iuvenesque senibus iungit et gnatis patres
<sen. oed. 55-9> funesta pestis, una fax thalamos cremat
<sen. oed. 55-9> fletuque acerbo funera et questu carent,
<sen. oed. 55-9> quin ipsa tanti pervicax clades mali
<sen. oed. 55-9> siccavit oculos, quodque in extremis solet
<sen. oed. 55-9> periere lacrimae: portat hunc aeger parens
<sen. oed. 60-4> supremum ad ignem, mater hunc amens gerit
<sen. oed. 60-4> properatque ut alium repetat in eundem rogum,
<sen. oed. 60-4> quin luctu in ipso luctus exoritur novus
<sen. oed. 60-4> novaeque circa funus exsequiae cadunt,
<sen. oed. 60-4> tum propria flammis corpora alienis cremant;
<sen. oed. 65-9> diripitur ignis: nullus est miseris pudor.
<sen. oed. 65-9> non ossa tumuli sancta discreti tegunt:
<sen. oed. 65-9> arsisse satis est— pars quota in cineres abit?
<sen. oed. 65-9> dest terra tumulis, iam rogos silvae negant,
<sen. oed. 65-9> non vota, non ars ulla correptos levant:
<sen. oed. 70-4> cadunt medentes, morbus auxilium trahit.
<sen. oed. 70-4> Adfusus aris supplices tendo manus
<sen. oed. 70-4> matura poscens fata, praecurram ut prior
<sen. oed. 70-4> patriam ruentem neve post omnis cadam
<sen. oed. 70-4> fiamque regni funus extremum mei.
<sen. oed. 75-9> o saeva nimium numina, o fatum grave!
<sen. oed. 75-9> negatur uni nempe in hoc populo mihi
<sen. oed. 75-9> mors tam parata? sperne letali manu
<sen. oed. 75-9> contacta regna, linque lacrimas, funera,
<sen. oed. 75-9> tabifica caeli vitia quae tecum invehis
<sen. oed. 80-4> infaustus hospes, profuge iamdudum ocius—
<sen. oed. 80-4> vel ad parentes.
<sen. oed. 80-4> Quid iuvat, coniunx, mala
<sen. oed. 80-4> gravare questu? regium hoc ipsum reor:
<sen. oed. 80-4> adversa capere, quoque sit dubius magis
<sen. oed. 80-4> status et cadentis imperi moles labet,
<sen. oed. 85-9> hoc stare certo pressius fortem gradu;
<sen. oed. 85-9> haud est virile terga Fortunae dare.
<sen. oed. 85-9> Abest pavoris crimen ac probrum procul,
<sen. oed. 85-9> virtusque nostra nescit ignavos metus:
<sen. oed. 85-9> si tela contra stricta, si vis horrida
<sen. oed. 90-4> Mavortis in me rueret— adversus feros
<sen. oed. 90-4> audax Gigantas obvias ferrem manus.
<sen. oed. 90-4> nec Sphinga caecis verba nectentem modis
<sen. oed. 90-4> fugi: cruentos vatis infandae tuli
<sen. oed. 90-4> rictus et albens ossibus sparsis solum;
<sen. oed. 95-9> cumque e superna rupe iam praedae imminens
<sen. oed. 95-9> aptaret alas verbera et caudae movens
<sen. oed. 95-9> saevi leonis more conciperet minas,
<sen. oed. 95-9> carmen poposci: sonuit horrendum insuper,
<sen. oed. 95-9> crepuere malae, saxaque impatiens morae
<sen. oed. 100-4> revulsit ungui viscera expectans mea;
<sen. oed. 100-4> nodosa sortis verba et implexos dolos
<sen. oed. 100-4> ac triste carmen alitis solvi ferae.
<sen. oed. 100-4> Quid sera mortis vota nunc demens facis?
<sen. oed. 100-4> licuit perire, laudis hoc pretium tibi
<sen. oed. 105-9> sceptrum et peremptae Sphingis haec merces datur.
<sen. oed. 105-9> Ille, ille dirus callidi monstri cinis
<sen. oed. 105-9> in nos rebellat, illa nunc Thebas lues
<sen. oed. 105-9> perempta perdit, una iam superest salus,
<sen. oed. 105-9> si quam salutis Phoebus ostendit viam.
<sen. oed. 110-4> Occidis, Cadmi generosa proles,
<sen. oed. 110-4> urbe cum tota; viduas colonis
<sen. oed. 110-4> respicis terras, miseranda Thebe.
<sen. oed. 110-4> carpitur leto tuus ille, Bacche,
<sen. oed. 110-4> miles, extremos comes usque ad Indos,
<sen. oed. 115-9> ausus Eois equitare campis
<sen. oed. 115-9> figere et mundo tua signa primo:
<sen. oed. 115-9> cinnami silvis Arabas beatos
<sen. oed. 115-9> vidit et versos equites, sagittis'
<sen. oed. 115-9> terga fallacis metuenda Parthi;
<sen. oed. 120-4> litus intravit pelagi rubentis:
<sen. oed. 120-4> promit hinc ortus aperitque lucem
<sen. oed. 120-4> Phoebus et flamma propiore nudos
<sen. oed. 120-4> inficit Indos.
<sen. oed. 120-4> Stirpis invictae genus interimus,
<sen. oed. 125-9> labimur saevo rapiente fato;
<sen. oed. 125-9> ducitur semper nova pompa Morti:
<sen. oed. 125-9> longus ad manes properatur ordo
<sen. oed. 125-9> agminis maesti, seriesque tristis
<sen. oed. 125-9> haeret et turbae tumulos petenti
<sen. oed. 130-4> non satis septem patuere portae.
<sen. oed. 130-4> stat gravis strages premiturque iuncto
<sen. oed. 130-4> funere funus.
<sen. oed. 135-9> Colla facturus steterat sacerdos:
<sen. oed. 135-9> dum manus certum parat alta vulnus,
<sen. oed. 135-9> aureo taurus rutilante cornu
<sen. oed. 135-9> labitur segnis; patuit sub ictu
<sen. oed. 135-9> ponderis vasti resoluta cervix:
<sen. oed. 140-4> nec cruor ferrum maculavit: alta
<sen. oed. 140-4> turpis est plaga sanies profusa.
<sen. oed. 140-4> segnior cursu sonipes in ipso
<sen. oed. 140-4> concidit gyro dominumque prono
<sen. oed. 140-4> prodidit armo.
<sen. oed. 140-4> Prima vis tardas tetigit bidentes:
<sen. oed. 140-4> laniger pingues male carpsit herbas;
<sen. oed. 140-4> taurus armento pereunte marcet:
<sen. oed. 140-4> deficit pastor grege deminuto
<sen. oed. 140-4> tabidos inter moriens iuvencos.
<sen. oed. 145-9> incubant agris pecudes relictae;
<sen. oed. 145-9> non lupos cervi metuunt rapaces,
<sen. oed. 150-4> cessat irati fremitus leonis,
<sen. oed. 150-4> nulla villosis feritas in ursis;
<sen. oed. 150-4> perdidit pestem latebrosa serpens:
<sen. oed. 150-4> aret et sicco moritur veneno.
<sen. oed. 150-4> Non silva sua decorata coma
<sen. oed. 155-9> fundit opacas montibus umbras,
<sen. oed. 155-9> non rura virent ubere glebae,
<sen. oed. 155-9> non plena suo vitis Baccho
<sen. oed. 155-9> bracchia curvat:
<sen. oed. 155-9> omnia nostrum sensere malum.
<sen. oed. 160-4> Rupere Erebi claustra profundi
<sen. oed. 160-4> turba sororum face Tartarea
<sen. oed. 160-4> Phlegethonque suam mutat ripam:
<sen. oed. 160-4> miscuit undis Styga Sidoniis.
<sen. oed. 160-4> Mors atra avidos oris hiatus
<sen. oed. 165-9> pandit et omnis explicat alas;
<sen. oed. 165-9> quique capaci turbida cumba
<sen. oed. 165-9> flumina servat durus senio
<sen. oed. 165-9> navita crudo vix assiduo
<sen. oed. 165-9> bracchia conto lassata refert,
<sen. oed. 170-4> fessus turbam vectare novam.
<sen. oed. 170-4> quin Taenarii vincula ferri
<sen. oed. 170-4> rupisse canem fama et nostris
<sen. oed. 170-4> errare locis, mugisse solum,
<sen. oed. 170-4> vaga per lucos simulacra virum
<sen. oed. 170-4> *
<sen. oed. 175-9> maiora viris, bis Cadmeum
<sen. oed. 175-9> nive discussa tremuisse nemus,
<sen. oed. 175-9> bis turbatam sanguine Dircen,
<sen. oed. 175-9> nocte silenti
<sen. oed. 175-9> Amphionios ululasse canes.
<sen. oed. 180-4> O dira novi facies leti,
<sen. oed. 180-4> gravior leto:
<sen. oed. 180-4> piger ignavos alligat artus
<sen. oed. 180-4> languor, et aegro rubor in vultu,
<sen. oed. 180-4> maculaeque cutem sparsere leves;
<sen. oed. 184b> tum vapor ipsam
<sen. oed. 185-9> corporis arcem flammeus urit
<sen. oed. 185-9> multoque genas sanguine tendit,
<sen. oed. 185-9> oculique rigent, resonant aures
<sen. oed. 185-9> stilla tque niger naris aduncae
<sen. oed. 190-4> cruor et venas rumpit hiantes;
<sen. oed. 190-4> intima creber viscera quassat
<sen. oed. 187b> gemitus stridens, et sacer ignis
<sen. oed. 192b> pascitur artus iamque amplexu
<sen. oed. 192b> frigida presso saxa fatigant;
<sen. oed. 192b> quos liberior domus elato
<sen. oed. 195-9> custode sinit, petits fontes
<sen. oed. 195-9> aliturque sitis latice ingesto.
<sen. oed. 195-9> prostrata iacet turba per aras
<sen. oed. 195-9> oratque mori: solum hoc faciles
<sen. oed. 195-9> tribuere dei; delubra petunt
<sen. oed. 200-4> haut ut voto numina placent,
<sen. oed. 200-4> sed iuvat ipsos satiare deos.
<sen. oed. 200-4> Quisnam ille propero regiam gressu petit?
<sen. oed. 200-4> adestne clarus anguine ac factis Creo
<sen. oed. 200-4> an aeger animus falsa pro veris videt?
<sen. oed. 200-4> Adest petitus omnibus votis Creo.
<sen. oed. 200-4> Horrore quatior, fata quo vergant timens,
<sen. oed. 200-4> trepidumque gemino pectus affectu labat:
<sen. oed. 200-4> ubi laeta duris mixta in ambiguo iacent,
<sen. oed. 200-4> incertus animus scire cum cupiat timet.
<sen. oed. 200-4> Germane nostrae coniugis, fessis opem
<sen. oed. 200-4> si quam reportas, voce properata edoce.
<sen. oed. 200-4> Responsa dubia sorte perplexa iacent.
<sen. oed. 200-4> Dubiam salutem qui dat adflictis negat.
<sen. oed. 200-4> Ambage flexa Delphico mos est deo
<sen. oed. 200-4> arcana tegere.
<sen. oed. 200-4> Fare, sit dubium licet:
<sen. oed. 200-4> ambigua soli noscere Oedipodae datur.
<sen. oed. 200-4> Caedem expiari regiam exilio deus,
<sen. oed. 200-4> et interemptum Laium ulcisci iubet:
<sen. oed. 200-4> non ante caelo lucidus curret dies
<sen. oed. 200-4> haustusque tutos aetheris puri dabit.
<sen. oed. 200-4> Et quis peremptor induti regis fuit?
<sen. oed. 195-9> quem memoret ede Phoebus, ut poenas luat.
<sen. oed. 195-9> Sit precor dixisse tutum visu et auditu horrida;
<sen. oed. 195-9> torpor insedit per artus, frigidus sanguis coit.
<sen. oed. 225-9> ut sacrata templa Phoebi supplici intravi pede
<sen. oed. 225-9> et pias numen precatus rite summisi manus,
<sen. oed. 225-9> gemina Parnasi nivalis arx trucem fremitum dedit;
<sen. oed. 225-9> imminens Phoebea laurus tremuit et movit comam
<sen. oed. 225-9> ac repente sancta fontis lympha Castalii stetit,
<sen. oed. 230-4> incipit Letoa vates spargere horrentes comas
<sen. oed. 230-4> et pati commota Phoebum; contigit nondum specum,
<sen. oed. 230-4> emicat vasto fragore maior humano sonus:
<sen. oed. 230-4> mitia Cadmeis remeabunt sidera Thebis,
<sen. oed. 230-4> si profugus Dircen Ismenida liqueris hospes
<sen. oed. 235-9> regis caede nocens, Phoebo iam notus et infans.
<sen. oed. 235-9> nec tibi longa manent sceleratae gaudia caedis:
<sen. oed. 235-9> tecum bella geres, natis quoque bella relinquens
<sen. oed. 235-9> turpia, maternos iterum revolutus in ortus.
<sen. oed. 235-9> Quod facere monitu caelitum iussus paro,
<sen. oed. 240-4> functi cineribus regis hoc decuit dari,
<sen. oed. 240-4> ne sancta quisquam sceptra violaret dolo.
<sen. oed. 240-4> regi tuenda maxime regum est salus:
<sen. oed. 240-4> curat peremptum nemo quem incolumem timet.
<sen. oed. 240-4> Curam perempti maior excussit timor.
<sen. oed. 245-9> Pium prohibuit ullus officium metus?
<sen. oed. 245-9> Sphinx et nefandi carminis tristes minae.
<sen. oed. 245-9> Nunc expietur numinum imperio scelus.
<sen. oed. 245-9> Quisquis deorum regna placatus vides:
<sen. oed. 245-9> tu, tu penes quem iura praecipitis poli
<sen. oed. 250-4> tuque, o sereni maximum mundi decus,
<sen. oed. 250-4> bis sena cursu signa qui vario legis,
<sen. oed. 250-4> qui tarda celeri saecula evolvis rota,
<sen. oed. 250-4> sororque fratri semper occurrens tuo,
<sen. oed. 250-4> noctivaga Phoebe, quique ventorum potens
<sen. oed. 255-9> aequor per altum caerulos currus agis,
<sen. oed. 255-9> et qui carentis luce disponis domos,
<sen. oed. 255-9> adeste: cuius Laius dextra occidit,
<sen. oed. 255-9> hunc non quieta tecta, non fidi lares,
<sen. oed. 255-9> non hospitalis exulem tellus ferat;
<sen. oed. 260-4> thalamis pudendis doleat et prole impia;
<sen. oed. 260-4> hic et parentem dextera perimat sua, ,
<sen. oed. 260-4> faciatque (num quid gravius optari potest?)
<sen. oed. 260-4> quicquid ego fugi— non erit veniae locus:
<sen. oed. 260-4> per regna iuro quaeque nunc hospes gero
<sen. oed. 265-9> et quae reliqui perque penetrales deos,
<sen. oed. 265-9> per te, pater Neptune, qui fluctu brevi
<sen. oed. 265-9> utrimque nostro geminus alludis solo;
<sen. oed. 265-9> et ipse nostris vocibus testis veni,
<sen. oed. 265-9> fatidica vatis ora Cirrhaeae movens:
<sen. oed. 270-4> ita molle senium ducat et summum diem
<sen. oed. 270-4> securus alto reddat in solio parens
<sen. oed. 270-4> solasque Merope noverit Polybi faces,
<sen. oed. 270-4> ut nulla sontem gratia eripiet mihi.
<sen. oed. 270-4> Sed quo nefandum facinus admissum loco est,
<sen. oed. 275-9> memorate: aperto Marte an insidiis iacet?
<sen. oed. 275-9> Frondifera sanctae nemora Castaliae petens
<sen. oed. 275-9> calcavit artis obsitum dumis iter,
<sen. oed. 275-9> trigemina qua se spargit in campos via.
<sen. oed. 275-9> secat una gratum Phocidos Baccho solum,
<sen. oed. 280-4> unde altus arva deserit, caelum petens,
<sen. oed. 280-4> clementer acto colle Parnasos biceps;
<sen. oed. 280-4> at una bimaris Sisyphi terras adit;
<sen. oed. 280-4> Olenia in arva tertius trames cava
<sen. oed. 280-4> convalle serpens tangit errantes aquas
<sen. oed. 285-9> gelidumque dirimit amnis i Elei vadum:
<sen. oed. 285-9> hic pace fretum subita praedonum manus
<sen. oed. 285-9> aggressa ferro facinus occultum tulit.
<sen. oed. 285-9> In tempore ipso sorte Phoebea excitus
<sen. oed. 285-9> Tiresia tremulo tardus accelerat genu
<sen. oed. 290-4> comesque Manto luce viduatum trahens.  Oedipus Tiresias Manto
<sen. oed. 290-4> Sacrate di vis, proximum Phoebo caput,
<sen. oed. 290-4> responsa solve; fare, quem poenae petant.
<sen. oed. 290-4> Quod tarda fatu est lingua, quod quaerit moras
<sen. oed. 290-4> haut te quidem, magnanime, mirari addecet:
<sen. oed. 295-9> visu carent! magna pars veri latet.
<sen. oed. 295-9> sed quo vocat me patria, quo Phoebus, sequar:
<sen. oed. 295-9> fata eruantur; si foret viridis mihi
<sen. oed. 295-9> calidusque sanguis, pectore exciperem deum.
<sen. oed. 295-9> appellite aris candidum tergo bovem
<sen. oed. 300-4> curvoque numquam colla depressam iugo.
<sen. oed. 300-4> tu lucis inopem, gnata, genitorem regens
<sen. oed. 300-4> manifesta sacri signa fatidici refer.
<sen. oed. 300-4> Opima sanctas victima ante aras stetit.
<sen. oed. 300-4> In vota superos voce sollemni voca
<sen. oed. 305-9> arasque dono turis Eoi extrue.
<sen. oed. 305-9> Iam tura sacris caelitum ingessi focis.
<sen. oed. 305-9> Quid flamma? largas iamne comprendit dapes?
<sen. oed. 305-9> Subito refulsit lumine et subito occidit.
<sen. oed. 305-9> Vtrumne clarus ignis et nitidus stetit
<sen. oed. 310-4> rectusque purum verticem caelo tulit
<sen. oed. 310-4> et summam in auras fusus explicuit comam?
<sen. oed. 310-4> an latera circa serpit incertus viae
<sen. oed. 310-4> et fluctuante turbidus fumo labat?
<sen. oed. 310-4> Non una facies mobilis flammae fuit:
<sen. oed. 315-9> imbrifera qualis implicat varios sibi
<sen. oed. 315-9> Iris colores, parte quae magna poli
<sen. oed. 315-9> curvata picto nuntiat nimbos sinu
<sen. oed. 315-9> (quis desit illi quive sit dubites color).
<sen. oed. 315-9> caerulea fulvis mixta oberravit notis,
<sen. oed. 320-4> sanguinea rursus; ultima in tenebras abit.
<sen. oed. 320-4> sed ecce pugnax ignis in partes duas
<sen. oed. 320-4> discedit et se scindit unius sacri
<sen. oed. 320-4> discors favilla— genitor, horresco intuens:
<sen. oed. 320-4> libata Bacchi dona permutat cruor
<sen. oed. 325-9> ambitque densus regium fumus caput
<sen. oed. 325-9> ipsosque circa spissior vultus sedet
<sen. oed. 325-9> et nube densa sordidam lucem abdidit.
<sen. oed. 325-9> quid sit, parens, effare.
<sen. oed. 325-9> Quid fari queam
<sen. oed. 330-4> inter tumultus mentis attonitae vagus?
<sen. oed. 330-4> quidnam loquar? sunt dira, sed in alto mala;
<sen. oed. 330-4> solet ira certis numinum ostendi notis:
<sen. oed. 330-4> quid istud est quod esse prolatum volunt
<sen. oed. 330-4> iterumque nolunt et truces iras tegunt?
<sen. oed. 330-4> pudet deos nescio quid. huc propere admove
<sen. oed. 335-9> et sparge salsa colla taurorum mola.
<sen. oed. 335-9> placidone vultu sacra et admotas manus
<sen. oed. 335-9> patiuntur?
<sen. oed. 335-9> Altum taurus attollens caput
<sen. oed. 335-9> primos ad ortus positus expavit diem
<sen. oed. 340-4> trepidusque vultum obliquat et radios fugit.
<sen. oed. 340-4> Vnone terram vulnere afflicti petunt?
<sen. oed. 340-4> Iuvenca ferro semet imposito induit
<sen. oed. 340-4> et vulnere uno cecidit, at taurus duos
<sen. oed. 340-4> perpessus ictus huc et huc dubius ruit
<sen. oed. 340-4> animamque fessus vix reluctantem exprimit.
<sen. oed. 345-9> TIR. Vtrum citatus vulnere angusto micat
<sen. oed. 345-9> an lentus altas irrigat plagas cruor?
<sen. oed. 345-9> Huius per ipsam qua patet pectus viam
<sen. oed. 345-9> effusus amnis, huius exiguo graves
<sen. oed. 345-9> maculantur ictus imbre; sed versus retro
<sen. oed. 350-4> per ora multus sanguis atque oculos redit.
<sen. oed. 350-4> Infausta magnos sacra terrores cient.
<sen. oed. 350-4> sed ede certas viscerum nobis notas.
<sen. oed. 350-4> Genitor, quid hoc est? non levi motu, ut solent,
<sen. oed. 350-4> agitata trepidant exta, sed totas manus
<sen. oed. 355-9> quatiunt novusque prosilit venis cruor.
<sen. oed. 355-9> cor marcet aegrum penitus ac mersum latet
<sen. oed. 355-9> liventque venae; magna pars fibris abest
<sen. oed. 355-9> et felle nigro tabidum spumat iecur,
<sen. oed. 355-9> ac (semper omen unico imperio grave)
<sen. oed. 360-4> en capita paribus bina consurgunt toris;
<sen. oed. 360-4> sed utrumque caesum tenuis abscondit caput
<sen. oed. 360-4> membrana: latebram rebus occultis negans
<sen. oed. 360-4> hostile valido robore insurgit latus
<sen. oed. 360-4> septemque venas tendit; has omnis retro
<sen. oed. 365-9> prohibens reverti limes oblicus secat.
<sen. oed. 365-9> mutatus ordo est, sede nil propria iacet,
<sen. oed. 365-9> sed acta retro cuncta: non animae capax
<sen. oed. 365-9> in parte dextra pulmo sanguineus iacet,
<sen. oed. 365-9> non laeva cordi regio, non molli ambitu
<sen. oed. 370-4> omenta pingues visceri obtendunt sinus:
<sen. oed. 370-4> natura versa est, nulla lex utero manet,
<sen. oed. 370-4> scrutemur, unde tantus hic extis rigor.
<sen. oed. 370-4> quod hoc nefas? conceptus innuptae bovis..
<sen. oed. 370-4> nec more solito positus alieno in loco,
<sen. oed. 375-9> implet parentem; membra cum gemitu movet,
<sen. oed. 375-9> rigore tremulo debiles artus micant;
<sen. oed. 375-9> infecit atras lividus fibras cruor
<sen. oed. 375-9> temptantque turpes mobilem trunci gradum,
<sen. oed. 375-9> et inane surgit corpus ac sacros petit
<sen. oed. 380-4> cornu ministros; viscera effugiunt manum.
<sen. oed. 380-4> neque ista, quae te pepulit, armenti gravis
<sen. oed. 380-4> vox est nec usquam territi resonant greges:
<sen. oed. 380-4> immugit aris ignis et trepidant foci.
<sen. oed. 380-4> Quid ista sacri signa terrifici ferant
<sen. oed. 385-9> exprome: voces aure non timida hauriam.
<sen. oed. 385-9> solent extrema facere securos mala.
<sen. oed. 385-9> His invidebis quibus opem quaeris malis.
<sen. oed. 385-9> Memora quod unum scire caelicolae volunt,
<sen. oed. 385-9> contaminarit rege quis caeso manus.
<sen. oed. 390-4> Nec alta caeli quae levi pinna secant
<sen. oed. 390-4> nec fibra vivis rapta pectoribus potest
<sen. oed. 390-4> ciere nomen; alia temptanda est via:
<sen. oed. 390-4> ipse evocandus noctis aeternae plagis,
<sen. oed. 390-4> emissus Erebo ut caedis auctorem indicet.
<sen. oed. 395-9> reseranda tellus, Ditis inplacabile
<sen. oed. 395-9> numen precandum, populus infernae Stygia
<sen. oed. 395-9> huc extrahendus: ede cui mandes sacrum;
<sen. oed. 395-9> nam te, penes quem summa regnorum, nefas
<sen. oed. 395-9> invisere umbras.
<sen. oed. 400-4> Te, Creo, hic poscit labor,
<sen. oed. 400-4> ad quem secundum regna respiciunt mea.
<sen. oed. 400-4> Dum nos profundae claustra laxamus Stygis,
<sen. oed. 400-4> populare Bacchi laudibus carmen sonet.
<sen. oed. 400-4> Effusam redimite comam nutante corymbo,
<sen. oed. 400-4> mollia Nysaeis armati bracchia thyrsis!
<sen. oed. 405-9> Lucidum caeli decus, huc ades
<sen. oed. 405-9> votis quae tibi nobiles
<sen. oed. 405-9> Thebae, Bacche, tuae
<sen. oed. 405-9> palmis supplicibus ferunt.
<sen. oed. 405-9> Huc adverte favens virgineum caput,
<sen. oed. 410-4> vultu sidereo discute nubila
<sen. oed. 410-4> et tristes Erebi minas
<sen. oed. 410-4> avidumque fatum.
<sen. oed. 410-4> Te decet cingi comam floribus vernis,
<sen. oed. 410-4> te caput Tyria cohibere mitra
<sen. oed. 415-9> hederave mollem
<sen. oed. 415-9> bacifera religare frontem.
<sen. oed. 415-9> Spargere effusos sine lege crines,
<sen. oed. 415-9> rursus adducto revocare nodo;
<sen. oed. 415-9> qualis iratam metuens novercam
<sen. oed. 420-4> creveras falsos imitatus artus,
<sen. oed. 420-4> crine flaventi simulata virgo,
<sen. oed. 420-4> lutea vestem retinente zona:
<sen. oed. 420-4> inde tam molles placuere cultus
<sen. oed. 420-4> et sinus laxi fluidumque syrma.
<sen. oed. 420-4> Vidit aurato residere curru,
<sen. oed. 425-9> veste cum longa tegeres leones,
<sen. oed. 425-9> omnis Eoae plaga vasta terrae,
<sen. oed. 425-9> qui bibit Gangen niveumque quisquis
<sen. oed. 425-9> frangit Araxen.
<sen. oed. 425-9> Te senior turpi sequitur Silenus asello,
<sen. oed. 430-4> turgida pampineis redimitus tempora sortis;
<sen. oed. 430-4> condita lascivi deducunt orgia mystae.
<sen. oed. 430-4> Te Bassaridum comitata cohors
<sen. oed. 430-4> nunc Edono pede pulsavit
<sen. oed. 430-4> sola Pangaeo, nunc Threicio
<sen. oed. 435-9> vertice Pindi; nunc Cadmeas
<sen. oed. 435-9> inter matres impia maenas
<sen. oed. 435-9> comes Ogygio venit laccho,
<sen. oed. 435-9> nebride sacra praecincta latus
<sen. oed. 435-9> thyrsumque levem vibrante manu,
<sen. oed. 435-9> tibi commotae pectora matres
<sen. oed. 440-4> fudere comam.
<sen. oed. 440-4> iam post laceros Pentheos artus
<sen. oed. 440-4> thyades, oestro membra remissae,
<sen. oed. 440-4> velut ignotum videre nefas.
<sen. oed. 445-9> Ponti regna tenet nitidi matertera Bacchi
<sen. oed. 445-9> Nereidumque choris Cadmeia cingitur Ino;
<sen. oed. 445-9> ius habet in fluctus magni puer advena ponti,
<sen. oed. 445-9> cognatus Bacchi, numen non vile Palaemon.
<sen. oed. 445-9> Te Tyrrhena, puer, rapuit manus,
<sen. oed. 450-4> at tumidum Nereus posuit mare,
<sen. oed. 450-4> caerula cum pratis mutat freta:
<sen. oed. 450-4> hinc verno platanus folio viret
<sen. oed. 450-4> et Phoebo laurus carum nemus;
<sen. oed. 450-4> garrula per ramos avis obstrepit;
<sen. oed. 455-9> vivaces hederas remus tenet,
<sen. oed. 455-9> summa ligat vitis carchesia..
<sen. oed. 455-9> Idaeus prora fremuit leo,
<sen. oed. 455-9> tigris puppe sedet Gangetica.
<sen. oed. 455-9> Tum pirata freto pavidus natat,
<sen. oed. 460-4> et nova demersos facies habet:
<sen. oed. 460-4> bracchia prima cadunt praedonibus
<sen. oed. 460-4> inlisumque utero pectus coit,
<sen. oed. 460-4> parvula dependet lateri manus
<sen. oed. 460-4> et dorso fluctum curvo subit,
<sen. oed. 465-9> lunata scindit cauda mare:
<sen. oed. 466a> et sequitur curvus fugientia
<sen. oed. 466b> carbasa delphin.
<sen. oed. 466b> Divite Pactolos vexit te Lydius unda,
<sen. oed. 466b> aurea torrenti deducens flumina ripa;
<sen. oed. 466b> laxavit victos arcus Geticasque sagittas
<sen. oed. 470-4> lactea Massagetes qui pocula sanguine miscet;
<sen. oed. 470-4> regna securigeri Bacchum sensere Lycurgi;
<sen. oed. 470-4> sensere terrae † Zalacum feroces
<sen. oed. 470-4> et quos vicinus Boreas ferit
<sen. oed. 470-4> arva mutantes quasque Maeotis
<sen. oed. 475-9> alluit gentes frigido fluctu
<sen. oed. 475-9> quasque despectat
<sen. oed. 476b> vertice summo
<sen. oed. 476b> sidus Arcadium geminumque plaustrum.
<sen. oed. 476b> Ille dispersos domuit Gelonos.
<sen. oed. 476b> arma detraxit trucibus puellis:
<sen. oed. 480-4> ore deiecto petiere terram
<sen. oed. 480-4> Thermodontiacae catervae.
<sen. oed. 480-4> positisque tandem levibus sagittis
<sen. oed. 480-4> Maenades factae.
<sen. oed. 480-4> sacer Cithaeron sanguine undavit
<sen. oed. 485-9> Ophioniaque caede;
<sen. oed. 485-9> Proetides silvas petiere, et Argos
<sen. oed. 485-9> praesente Bacchum coluit noverca.
<sen. oed. 485-9> Naxos Aegaeo redimita ponto
<sen. oed. 485-9> tradidit thalamis relictam
<sen. oed. 490-4> virginem, meliore pensans
<sen. oed. 490-4> damnum marito:
<sen. oed. 490-4> pumice ex sicco
<sen. oed. 490-4> fluxit Nyctelius latex;
<sen. oed. 490-4> garruli gramen secuere rivi,
<sen. oed. 490-4> conbibit dulces humus alta sucos
<sen. oed. 495-9> niveique lactis candidos fontes
<sen. oed. 495-9> et mixta odoro Lesbia cum thymo.
<sen. oed. 495-9> Ducitur magno nova nupta caelo:
<sen. oed. 495-9> solemne Phoebus carmen
<sen. oed. 495-9> infusis humero capillis
<sen. oed. 500-4> cantat et geminus Cupido
<sen. oed. 500-4> concutit taedas.
<sen. oed. 500-4> telum deposuit Iuppiter igneum
<sen. oed. 500-4> oditque Baccho veniente fulmen.
<sen. oed. 500-4> Lucida dum current annosi sidera mundi,
<sen. oed. 505-9> Oceanus clausum dum fluctibus ambiet orbem
<sen. oed. 505-9> Lunaque dimissos dum plena recolliget ignes,
<sen. oed. 505-9> dum matutinos praedicet Lucifer ortus
<sen. oed. 505-9> altaque caeruleum dum Nerea nesciet Arctos,
<sen. oed. 505-9> candida formonsi venerabimur ora Lyaei.
<sen. oed. 510-4> Etsi ipse vultus flebiles praefert notas,
<sen. oed. 510-4> exprome cuius capite placemus deos.
<sen. oed. 510-4> Fari iubes tacere quae suadet metus.
<sen. oed. 510-4> Si te luentes non satis Thebae movent,
<sen. oed. 510-4> at sceptra moveant lapsa cognatae domus.
<sen. oed. 510-4> Nescisse cupies nosse quae nimium expetis.
<sen. oed. 515-9> Iners malorum remedium ignorantia est.
<sen. oed. 515-9> itane et salutis publicae indicium obrues?
<sen. oed. 515-9> Vbi turpis est medicina, sanari piget.
<sen. oed. 515-9> Audita fare, vel malo domitus gravi
<sen. oed. 515-9> quid arma possint regis irati scies.
<sen. oed. 520-4> Odere reges dicta quae dici iubent.
<sen. oed. 520-4> Mittens Erebo vile pro cunctis caput,
<sen. oed. 520-4> arcana sacri voce ni retegis tua.
<sen. oed. 520-4> Tacere liceat, ulla libertas minor
<sen. oed. 520-4> a rege petitur?
<sen. oed. 520-4> Saepe vel lingua magis
<sen. oed. 525-9> regi atque regno muta libertas obest.
<sen. oed. 525-9> Vbi non licet tacere, quid cuiquam licet?
<sen. oed. 525-9> Imperia solvit qui tacet iussus loqui.
<sen. oed. 525-9> Coacta verba placidus accipias precor.
<sen. oed. 525-9> Vlline poena vocis expressae fuit?
<sen. oed. 530-4> Est procul ab urbe lucus ilicibus niger,
<sen. oed. 530-4> Dircaea circa vallis inriguae loca.
<sen. oed. 530-4> cupressus altis exerens silvis caput
<sen. oed. 530-4> virente semper alligat trunco nemus,
<sen. oed. 530-4> curvosque tendit quercus et putres situ
<sen. oed. 535-9> annosa ramos: huius abrupit latus
<sen. oed. 535-9> edax vetustas; illa, iam fessa cadens
<sen. oed. 535-9> radice, fulta pendet aliena trabe,
<sen. oed. 535-9> amara bacas laurus et tiliae leves
<sen. oed. 535-9> et Paphia myrtus et per immensum mare
<sen. oed. 540-4> motura remos alnus et Phoebo obvia
<sen. oed. 540-4> enode Zephyris pinus opponens latus:
<sen. oed. 540-4> medio stat ingens arbor atque umbra gravi
<sen. oed. 540-4> silvas minores urguet et magno ambitu
<sen. oed. 540-4> diffusa ramos una defendit nemus,
<sen. oed. 545-9> tristis sub illa, lucis et Phoebi inscius,
<sen. oed. 545-9> restagnat umor frigore aeterno rigens;
<sen. oed. 545-9> limosa pigrum circumit fontem palus.
<sen. oed. 545-9> Huc ut sacerdos intulit senior gradum,
<sen. oed. 545-9> haut est moratus: praestitit noctem locus,
<sen. oed. 550-4> tum effossa tellus, et super rapti rogis
<sen. oed. 550-4> iaciuntur ignes, ipse funesto integit
<sen. oed. 550-4> vates amictu corpus et frondem quatit,
<sen. oed. 550-4> lugubris imos palla perfundit pedes,
<sen. oed. 550-4> squalente cultu maestus ingreditur senex,
<sen. oed. 555-9> mortifera canam taxus adstringit comam.
<sen. oed. 555-9> nigro bidentes vellere atque atrae boves
<sen. oed. 555-9> intro trahuntur, flamma praedatur dapes,
<sen. oed. 555-9> vivumque trepidat igne ferali pecus,
<sen. oed. 555-9> vocat inde manes teque qui manes regis
<sen. oed. 560-4> " et obsidentem claustra Lethaei lacus,
<sen. oed. 560-4> carmenque magicum volvit et rabido minax
<sen. oed. 560-4> decantat ore quicquid aut placat leves
<sen. oed. 560-4> aut cogit umbras; sanguinem libat focis
<sen. oed. 560-4> solidasque pecudes urit et multo specum
<sen. oed. 565-9> saturat cruore; libat et niveum insuper
<sen. oed. 565-9> lactis liquorem, fundit et Bacchum manu
<sen. oed. 565-9> laeva canitque rursus ac terram intuens
<sen. oed. 565-9> graviore manes voce et attonita citat.
<sen. oed. 565-9> latravit Hecates turba; ter valles cavae
<sen. oed. 570-4> sonuere maestum, tota succusso solo
<sen. oed. 570-4> pulsata tellus. 'audior' vates ait,
<sen. oed. 570-4> 'rata verba fudi: rumpitur caecum chaos
<sen. oed. 570-4> iterque populis Ditis ad superos datur'
<sen. oed. 570-4> subsedit omnis silva et erexit comas,
<sen. oed. 575-9> duxere rimas robora et totum nemus
<sen. oed. 575-9> concussit horror, terra se retro dedit
<sen. oed. 575-9> gemuitque penitus: sive temptari abditum
<sen. oed. 575-9> Acheron profundum mente non aequa tulit,
<sen. oed. 575-9> sive ipsa tellus, ut daret functis viam,
<sen. oed. 580-4> compage rupta sonuit; aut ira furens
<sen. oed. 580-4> triceps catenas Cerberus movit graves.
<sen. oed. 580-4> subito dehiscit terra et immenso sinu
<sen. oed. 580-4> laxata patuit— ipse torpentes lacus
<sen. oed. 580-4> vidi inter umbras, ipse pallentes deos
<sen. oed. 585-9> noctemque veram; gelidus in venis stetit
<sen. oed. 585-9> haesitque sanguis, saeva prosiluit cohors
<sen. oed. 585-9> et stetit in armis omne vipereum genus,
<sen. oed. 585-9> fratrum catervae dente Dircaeo satae.
<sen. oed. 590-4> tum torva Erinys sonuit et caecus Furor
<sen. oed. 590-4> Horrorque et una quicquid aeternae creant
<sen. oed. 590-4> celantque tenebrae: Luctus avellens comam
<sen. oed. 590-4> aegreque lassum sustinens Morbus caput,
<sen. oed. 590-4> gravis Senectus sibimet et pendens Metus
<sen. oed. 590-4> avidumque populi Pestis Ogygii malum.
<sen. oed. 595-9> nos liquit animus, ipse quae ritus senis
<sen. oed. 595-9> artesque norat stupuit, intrepidus parens
<sen. oed. 595-9> audaxque damno convocat Ditis feri
<sen. oed. 595-9> exangue vulgus, ilico ut nebulae leves
<sen. oed. 595-9> volitant et auras libero caelo trahunt.
<sen. oed. 600-4> non tot caducas educat frondes Eryx
<sen. oed. 600-4> nec vere flores Hybla tot medio creat,
<sen. oed. 600-4> cum examen arto nectitur densum globo,
<sen. oed. 600-4> fluctusque non tot frangit Ionium mare,
<sen. oed. 600-4> nec tanta gelidi Strymonis fugiens minas
<sen. oed. 605-9> permutat hiemes ales et caelum secans
<sen. oed. 605-9> tepente Nilo pensat Arctoas nives
<sen. oed. 605-9> quot ille populos vatis eduxit sonus.
<sen. oed. 605-9> avide latebras nemoris umbrosi petunt
<sen. oed. 605-9> animae trementes.; primus emergit solo,
<sen. oed. 610-4> dextra ferocem cornibus taurum premens,
<sen. oed. 610-4> Zethus, manuque sustinens laeva chelyn
<sen. oed. 610-4> qui saxa dulci traxit Amphion sono;
<sen. oed. 610-4> interque natos Tantalis tandem suos
<sen. oed. 610-4> tuto superba fert caput fastu grave
<sen. oed. 615-9> et numerat umbras, peior hac genetrix adest
<sen. oed. 615-9> furibunda Agaue, tota quam sequitur manus
<sen. oed. 615-9> partita regem: sequitur et Bacchas lacer
<sen. oed. 615-9> Pentheus tenetque saevus etiam nunc minas,
<sen. oed. 615-9> tandem, vocatus saepe pudibundum extulit
<sen. oed. 620-4> caput atque ab omni dissidet turba procul
<sen. oed. 620-4> celatque semet (instat et Stygias preces
<sen. oed. 620-4> geminat sacerdos, donec in apertum efferat
<sen. oed. 620-4> vultus opertos) Laius— fari horreo:
<sen. oed. 620-4> stetit per artus sanguine effuso horridus,
<sen. oed. 625-9> paedore foedo squalidam obtectus comam,
<sen. oed. 625-9> et ore rabido fatur: 'O Cadmi effera,
<sen. oed. 625-9> cruore semper laeta cognato domus,
<sen. oed. 625-9> vibrate thyrsos, enthea gnatos manu
<sen. oed. 625-9> lacerate potius— maximum Thebis scelus
<sen. oed. 630-4> maternus amor est. patria, non ira deum
<sen. oed. 630-4> sed scelere raperis: non gravi flatu tibi
<sen. oed. 630-4> luctificus Auster nec parum pluvio aethere
<sen. oed. 630-4> satiata tellus halitu sicco nocet,
<sen. oed. 630-4> sed rex cruentus, pretia qui saevae necis
<sen. oed. 635-9> sceptra et nefandos occupat thalamos patris
<sen. oed. 635-9> egitque in ortus semet et matri impios
<sen. oed. 635-9> fetus regessit, quique, vix mos est feris,
<sen. oed. 640-4> fratres sibi ipse genuit— implicitum malum
<sen. oed. 640-4> magisque monstrum Sphinge perplexum sua.
<sen. oed. 640-4> invisa proles: sed tamen peior parens
<sen. oed. 640-4> quam gnatus, utero rursus infausto gravis.
<sen. oed. 640-4> te, te cruenta sceptra qui dextra geris,
<sen. oed. 640-4> te pater inultus urbe cum tota petam
<sen. oed. 640-4> et mecum Erinyn pronubam thalami traham,
<sen. oed. 645-9> traham sonantis verbera, incestam domum
<sen. oed. 645-9> vertam et penates impio Marte obteram.
<sen. oed. 645-9> proinde pulsum finibus regem ocius
<sen. oed. 645-9> agite exulem quocumque funesto gradu;
<sen. oed. 645-9> solum relinquat: vere florifero virens
<sen. oed. 650-4> reparabit herbas, spiritus puros dabit
<sen. oed. 650-4> vitalis aura, veniet et silvis decor;
<sen. oed. 650-4> Letum Luesque, Mors Labor Tabes Dolor,
<sen. oed. 650-4> comitatus illo dignus, excedent simul;
<sen. oed. 650-4> et ipse rapidis gressibus sedes volet
<sen. oed. 655-9> effugere nostras, sed graves pedibus moras
<sen. oed. 655-9> addam et tenebo: reptet incertus viae,
<sen. oed. 655-9> baculo senili triste praetemptans iter:
<sen. oed. 655-9> eripite terras, auferam caelum pater.'
<sen. oed. 655-9> Et ossa et artus gelidus invasit tremor;
<sen. oed. 660-4> quicquid timebam facere fecisse arguor—
<sen. oed. 660-4> tori iugalis abnuit Merope nefas,
<sen. oed. 660-4> sociata Polybo; sospes absolvit manus
<sen. oed. 660-4> Polybus meas: uterque defendit parens
<sen. oed. 660-4> caedem stuprumque. quis locus culpae est super?
<sen. oed. 665-9> multo ante Thebae Laium amissum gemunt,
<sen. oed. 665-9> Bocota gressu quam meo tetigi loca.
<sen. oed. 665-9> falsusne senior an deus Thebis gravis?—
<sen. oed. 665-9> iam iam tenemus callidi socios doli:
<sen. oed. 665-9> mentitur ista praeferens fraudi deos
<sen. oed. 670-4> vates, tibique sceptra despondet mea.
<sen. oed. 670-4> Egone ut sororem regia expelli velim?
<sen. oed. 670-4> si me fides sacrata cognati laris
<sen. oed. 670-4> non contineret in meo certum statu:
<sen. oed. 670-4> tamen ipsa me fortuna terreret nimis
<sen. oed. 675-9> sollicita semper, liceat hoc tuto tibi
<sen. oed. 675-9> exuere pondus nec recedentem opprimat:
<sen. oed. 675-9> iam te minore tutior pones loco.
<sen. oed. 675-9> Hortaris etiam, sponte deponam ut mea
<sen. oed. 675-9> tam gravia regna?
<sen. oed. 680-4> Suadeam hoc illis ego,
<sen. oed. 680-4> in utrumque quis., est liber etiamnum status:
<sen. oed. 680-4> tibi iam necesse est ferre fortunam tuam.
<sen. oed. 680-4> Certissima est regnare cupienti via
<sen. oed. 680-4> laudare modica et otium ac somnum loqui;
<sen. oed. 680-4> ab inquieto saepe simulatur quies.
<sen. oed. 685-9> Parumne me tam longa defendit fides?
<sen. oed. 685-9> Aditum nocendi perfido praestat fides.
<sen. oed. 685-9> Solutus onere regio regni bonis
<sen. oed. 685-9> fruor domusque civium coetu viget,
<sen. oed. 685-9> nec ulla vicibus surgit alternis dies
<sen. oed. 690-4> qua non propinqui munera ad nostros lares
<sen. oed. 690-4> sceptri redundent; cultus, opulentae dapes,
<sen. oed. 690-4> donata multis gratia nostra salus:
<sen. oed. 690-4> quid tam beatae desse fortunae rear?
<sen. oed. 690-4> Quod dest: secunda non habent umquam modum.
<sen. oed. 695-9> Incognita igitur ut nocens causa cadam?
<sen. oed. 695-9> Num ratio vobis reddita est vitae meae?
<sen. oed. 695-9> num audita causa est nostra Tiresiae? tamen
<sen. oed. 695-9> sontes videmur, facitis exemplum: sequor.
<sen. oed. 695-9> Quid si innocens sum?
<sen. oed. 700-4> Dubia pro certis solent
<sen. oed. 700-4> timere reges.
<sen. oed. 700-4> Qui pavet vanos metus,
<sen. oed. 700-4> veros moretur.
<sen. oed. 700-4> Quisquis in culpa fuit,
<sen. oed. 700-4> dimissus odit: omne quod dubium est cadat.
<sen. oed. 700-4> Sic odia fiunt.
<sen. oed. 705-9> Odia qui nimium timet
<sen. oed. 705-9> regnare nescit: regna custodit metus.
<sen. oed. 705-9> Qui sceptra duro saevus imperio regit,
<sen. oed. 705-9> timet timentes: metus in auctorem redit.
<sen. oed. 705-9> Servate sontem saxeo. inclusum specu,
<sen. oed. 705-9> ipse ad penates regios referam gradum.
<sen. oed. 705-9> Non tu tantis causa periclis,
<sen. oed. 710-4> non hinc Labdacidos petunt
<sen. oed. 710-4> fata, sed veteres deum
<sen. oed. 710-4> irae secuntur: Castalium nemus
<sen. oed. 710-4> umbram Sidonio praebuit hospiti
<sen. oed. 710-4> lavitque Dirce Tyrios colonos,
<sen. oed. 715-9> ut primum magni natus Agenoris
<sen. oed. 715-9> fessus per urbem furta sequi Iovis,
<sen. oed. 715-9> sub nostra pavidus constitit arbore
<sen. oed. 715-9> praedonem venerans suum
<sen. oed. 715-9> monituque Phoebi
<sen. oed. 720-4> iussus erranti comes ire vaccae,
<sen. oed. 720-4> quam non flexerat
<sen. oed. 720-4> vomer aut tardi iuga curva plaustri,
<sen. oed. 720-4> deseruit fugas nomenque genti
<sen. oed. 720-4> inauspicata de bove tradidit.
<sen. oed. 725-9> Tempore ex illo nova monstra semper
<sen. oed. 725-9> protulit tellus:
<sen. oed. 725-9> aut anguis imis vallibus editus
<sen. oed. 725-9> annosa supra robora sibilat
<sen. oed. 725-9> superatque pinus:
<sen. oed. 728b> supra Chaonias celsior arbores
<sen. oed. 728b> erexit caeruleum caput,
<sen. oed. 780-4> cum maiore sui parte recumberet;
<sen. oed. 780-4> aut feta tellus impio partu
<sen. oed. 780-4> effudit arma: sonuit reflexo
<sen. oed. 780-4> classicum cornu lituusque adunco
<sen. oed. 780-4> stridulos cantus elisit aere,
<sen. oed. 780-4> *
<sen. oed. 735-9> ante non linguas agiles et ora
<sen. oed. 735-9> vocis ignotae clamore primum
<sen. oed. 735-9> hostico experti:
<sen. oed. 735-9> Agmina campos cognata tenent,
<sen. oed. 735-9> dignaque iacto semine proles,
<sen. oed. 740-4> uno aetatem permensa die,
<sen. oed. 740-4> post Luciferi nata meatus
<sen. oed. 740-4> ante Hesperios occidit ortus,
<sen. oed. 740-4> horret tantis advena monstris
<sen. oed. 740-4> populique timet bella recentis,
<sen. oed. 745-9> donec cecidit saeva iuventus
<sen. oed. 745-9> genetrixque suo reddi gremio
<sen. oed. 745-9> modo productos vidit alumnos.
<sen. oed. 745-9> hac transierit civile nefas!
<sen. oed. 745-9> illa Herculeae norint Thebae
<sen. oed. 750-4> proelia fratrum.
<sen. oed. 750-4> Quid Cadmei fata nepotis,
<sen. oed. 750-4> cum vivacis cornua cervi
<sen. oed. 750-4> frontem ramis texere novis
<sen. oed. 750-4> dominumque canes egere suum?
<sen. oed. 755-9> praeceps silvas montesque fugit
<sen. oed. 755-9> citus Actaeon agilique magis
<sen. oed. 755-9> pede per saltus ac saxa vagus
<sen. oed. 755-9> metuit motas zephyris plumas
<sen. oed. 755-9> et quae posuit retia vitat:
<sen. oed. 760-4> donec placidi fontis in unda
<sen. oed. 760-4> cornua vidit vultusque feros;
<sen. oed. 760-4> ibi virgineos foverat artus
<sen. oed. 760-4> nimium saevi diva pudoris.
<sen. oed. 760-4> C aras revolvit animus et repetit metus,
<sen. oed. 765-9> obisse nostro Laium scelere autumant
<sen. oed. 765-9> superi inferique, sed animus contra innocens
<sen. oed. 765-9> sibique melius quam deis notus negat,
<sen. oed. 765-9> redit memoria tenue per vestigium,
<sen. oed. 765-9> cecidisse nostri stipitis pulsu obvium
<sen. oed. 770-4> datumque Diti cum prior iuvenem senex,
<sen. oed. 770-4> curru superbus, pelleret, Thebis procul
<sen. oed. 770-4> Phocasaea trifidas regio qua scindit vias.
<sen. oed. 770-4> unanima coniunx, explica errores precor:
<sen. oed. 770-4> quae spatia moriens Laius vitae tulit?
<sen. oed. 775-9> primone in aevo viridis an fracto occidit?
<sen. oed. 775-9> Inter senem iuvenemque, sed propior seni.
<sen. oed. 775-9> Frequensne turba regium cinxit latus?
<sen. oed. 775-9> Plures fefellit error ancipitis viae,
<sen. oed. 775-9> paucos fidelis curribus iunxit labor.
<sen. oed. 780-4> Aliquisne cecidit regio fato comes?
<sen. oed. 780-4> ioc. Vnum fides virtusque consortem addidit.
<sen. oed. 780-4> Teneo nocentem, convenit numerus, locus:
<sen. oed. 780-4> sed tempus adde.
<sen. oed. 780-4> Decima iam metitur seges.
<sen. oed. 785-9> Corinthius te populus in regnum vocat
<sen. oed. 785-9> patrium: quietem Polybus aeternam obtinet.
<sen. oed. 785-9> Vt undique in me saeva Fortuna irruit!
<sen. oed. 785-9> edissere agedum, quo cadat fato parens.
<sen. oed. 785-9> Animam senilem mollis exsolvit sopor.
<sen. oed. 785-9> Genitor sine ulla caede defunctus iacet,
<sen. oed. 790-4> testor, licet iam tollere ad caelum pie
<sen. oed. 790-4> puras nec ulla scelera metuentes manus,
<sen. oed. 790-4> sed pars magis metuenda fatorum manet.
<sen. oed. 790-4> Omnem paterna regna discutient metum.
<sen. oed. 790-4> Repetam paterna regna; sed matrem horreo.
<sen. oed. 795-9> Metuis parentem, quae tuum reditum expetens
<sen. oed. 795-9> sollicita pendet?
<sen. oed. 795-9> Ipsa me pietas fugat.
<sen. oed. 795-9> Viduam relinques?
<sen. oed. 795-9> Tangis en ipsos metus.—
<sen. oed. 800-4> Effare morsus quis premat mentem timor;
<sen. oed. 800-4> praestare tacitam regibus soleo fidem.
<sen. oed. 800-4> Conubia matris Delphico admonitu tremo.
<sen. oed. 800-4> Timere vana desine et turpes metus
<sen. oed. 800-4> depone: Merope vera non fuerat parens.
<sen. oed. 800-4> Quod subditi vi praemium gnati petit?
<sen. oed. 800-4> Regum superbam liberi astringunt fidem.
<sen. oed. 805-9> Secreta thalami fare quo excipias modo.
<sen. oed. 805-9> Hae te parenti parvulum tradunt manus.
<sen. oed. 805-9> Tu me parenti tradis; at quis me tibi?
<sen. oed. 805-9> Pastor nivoso sub Cithaeronis iugo.
<sen. oed. 805-9> In illa temet nemora quis casus tulit?
<sen. oed. 810-4> Illo sequebar monte cornigeros greges.
<sen. oed. 810-4> Nunc adice certas corporis nostri notas.
<sen. oed. 810-4> Forata ferro gesseras vestigia,
<sen. oed. 810-4> tumore nactus nomen ac vitio pedum.
<sen. oed. 810-4> Quis fuerit ille qui meum dono dedit
<sen. oed. 815-9> corpus requiro.
<sen. oed. 815-9> Regios pavit greges;
<sen. oed. 815-9> minor sub illo turba pastorum fuit.
<sen. oed. 815-9> Eloquere nomen.
<sen. oed. 815-9> Prima languescit senum
<sen. oed. 815-9> memoria longo lassa sublabens situ.
<sen. oed. 820-4> Potesne facie noscere ac vultu virum?
<sen. oed. 820-4> Fortasse noscam: saepe iam spatio Obrutam
<sen. oed. 820-4> levis exoletam memoriam revocat nota.
<sen. oed. 820-4> Ad sacra et aras omne compulsum pecus
<sen. oed. 820-4> duces sequantur; ite, propere accersite,
<sen. oed. 820-4> famuli, penes quos summa consistit gregum.
<sen. oed. 825-9> Sive ista ratio sive fortuna occulit,
<sen. oed. 825-9> latere semper patere quod latuit diu:
<sen. oed. 825-9> saepe eruentis veritas patuit malo.
<sen. oed. 825-9> Malum timeri maius bis aliquod potest?
<sen. oed. 825-9> Magnum esse magna mole quod petitur scias,
<sen. oed. 830-4> concurrit illinc publica, hinc regis salus:
<sen. oed. 830-4> utrimque paria; contine medias manus,
<sen. oed. 830-4> nihil lacessas, ipsa se fata explicent.
<sen. oed. 830-4> Non expedit concutere felicem statum:
<sen. oed. 830-4> tuto movetur quicquid extremo in loco est.
<sen. oed. 835-9> Nobilius aliquid genere regali appetis?
<sen. oed. 835-9> ne te parentis pigeat inventi vide.
<sen. oed. 835-9> Vel paenitendi sanguinis quaeram fidem,
<sen. oed. 835-9> si nosse certum est. ecce grandaevus senex,
<sen. oed. 835-9> arbitria sub quo regii fuerant gregis,
<sen. oed. 840-4> Phorbas. refersne nomen aut vultum senis?
<sen. oed. 840-4> Adlidet animo forma; nec notus satis,
<sen. oed. 840-4> nec rursus iste vultus ignotus mihi.
<sen. oed. 840-4> Regnum optinente Laio famulus greges
<sen. oed. 840-4> agitasti opimos sub Cithaeronis plaga?
<sen. oed. 845-9> Laetus Cithaeron pabulo semper novo
<sen. oed. 845-9> aestiva nostro prata summittit gregi.
<sen. oed. 845-9> SEN, Noscisne memet?
<sen. oed. 845-9> Dubitat anceps memoria.
<sen. oed. 845-9> Huic aliquis a te traditur quondam puer?
<sen. oed. 850-4> effare. dubitas? cur genas mutat color?
<sen. oed. 850-4> quid verba quaeris? veritas odit moras.
<sen. oed. 850-4> Obducta longo temporum tractu moves.
<sen. oed. 850-4> Fatere, ne te .cogat ad verum dolor.
<sen. oed. 850-4> Inutile isti munus infantis dedi:
<sen. oed. 850-4> non potuit ille luce, non caelo frui.
<sen. oed. 855-9> Procul sit omen. vivit et vivat precor.
<sen. oed. 855-9> Superesse quare traditum infantem negas?
<sen. oed. 855-9> Ferrum per ambos tenue transactum pedes
<sen. oed. 855-9> ligabat artus, vulneri innatus tumor
<sen. oed. 855-9> puerile foeda corpus urebat lue.
<sen. oed. 860-4> Quid quaeris ultra? fata iam accedunt prope.
<sen. oed. 860-4> quis fuerit infans edoce.
<sen. oed. 860-4> Prohibet fides.
<sen. oed. 860-4> Huc aliquis ignem! flamma iam excutiet fidem.
<sen. oed. 860-4> Per tam cruentas vera quaerentur vias?
<sen. oed. 865-9> ignosce quaeso.
<sen. oed. 865-9> Si ferus videor tibi
<sen. oed. 865-9> et impotens, parata vindicta in manu est:
<sen. oed. 865-9> dic vera: quisnam? quove generatus patre?
<sen. oed. 865-9> qua matre genitus?
<sen. oed. 865-9> coniuge est genitus tua.
<sen. oed. 865-9> Dehisce, tellus, tuque tenebrarum potens,
<sen. oed. 865-9> m Tartara ima, rector umbrarum, rape
<sen. oed. 870-4> retro reversus generis ac stirpis vices.
<sen. oed. 870-4> congerite, cives, saxa in infandum caput,
<sen. oed. 870-4> mactate telis: me petat ferro parens,
<sen. oed. 870-4> me gnatus, in me coniuges arment manus
<sen. oed. 870-4> fratresque, et aeger populus ereptos rogis
<sen. oed. 875-9> iaculetur ignes, saeculi crimen vagor,
<sen. oed. 875-9> odium deorum, iuris exitium sacri,
<sen. oed. 875-9> qua luce primum spiritus hausi rudes
<sen. oed. 875-9> iam morte dignus, redde nunc animos † acres,
<sen. oed. 875-9> nunc aliquid aude sceleribus dignum tuis.
<sen. oed. 880-4> i, perge, propero regiam gressu pete:
<sen. oed. 880-4> gratare matri liberis auctam domum.
<sen. oed. 880-4> Fata si liceat mihi
<sen. oed. 880-4> fingere arbitrio meo,
<sen. oed. 880-4> temperem zephyro levi
<sen. oed. 885-9> vela, ne pressae gravi
<sen. oed. 885-9> spiritu antennae tremant:
<sen. oed. 885-9> lenis et modice fluens
<sen. oed. 885-9> aura nec vergens latus
<sen. oed. 885-9> ducat intrepidam ratem;
<sen. oed. 890-4> tuta me media vehat
<sen. oed. 890-4> vita decurrens via.
<sen. oed. 890-4> Gnosium regem timens
<sen. oed. 890-4> astra dum demens petit
<sen. oed. 890-4> artibus fisus novis,
<sen. oed. 895-9> certat et veras aves
<sen. oed. 895-9> vincere ac falsis nimis
<sen. oed. 895-9> imperat pinnis puer,
<sen. oed. 895-9> nomen eripuit freto;
<sen. oed. 895-9> callidus medium senex
<sen. oed. 900-4> Daedalus librans iter
<sen. oed. 900-4> nube sub media stetit,
<sen. oed. 900-4> alitem expectans suum
<sen. oed. 900-4> (qualis accipitris minas
<sen. oed. 900-4> fugit et sparsos metu
<sen. oed. 905-9> conligit fetus avis),
<sen. oed. 905-9> donec in ponto manus
<sen. oed. 905-9> movit implicitas puer
<sen. oed. 905-9> compede audacis viae.
<sen. oed. 905-9> quicquid excessit modum
<sen. oed. 910-4> pendet instabili loco.
<sen. oed. 910-4> Sed quid hoc? postes sonant;
<sen. oed. 910-4> maestus en famulus manu
<sen. oed. 910-4> regius quassat caput,
<sen. oed. 910-4> ede quid portes novi.
<sen. oed. 915-9> Praedicta postquam fata et infandum genus
<sen. oed. 915-9> deprendit ac se scelere convictum Oedipus
<sen. oed. 915-9> damnavit ipse, regiam infestus petens
<sen. oed. 915-9> invisa propero tecta penetravit gradu
<sen. oed. 915-9> qualis per arva Libycus insanit leo,
<sen. oed. 920-4> fulvam minaci fronte concutiens iubam;
<sen. oed. 920-4> vultus furore torvus atque oculi truces,
<sen. oed. 920-4> gemitus et altum murmur, et gelidus fluit
<sen. oed. 920-4> sudor per artus, spumat et volvit minas
<sen. oed. 920-4> ac mersus alte magnus exundat dolor.
<sen. oed. 925-9> secum ipse saevus grande nescio quid parat
<sen. oed. 925-9> suisque fatis simile, 'quid poenas moror?'
<sen. oed. 925-9> ait 'hoc scelestum pectus aut ferro petat,
<sen. oed. 925-9> aut fervido aliquis igne vel saxo domet.
<sen. oed. 925-9> quae tigris aut quae saeva visceribus meis
<sen. oed. 930-4> incurret ales? ipse tu scelerum capax,
<sen. oed. 930-4> sacer Cithaeron, vel feras in me tuas
<sen. oed. 930-4> emitte silvis, mitte vel rabidos canes—
<sen. oed. 930-4> nunc redde Agauen. anime, quid mortem times?
<sen. oed. 930-4> mors innocentem sola Fortunae eripit.'
<sen. oed. 935-9> haec fatus aptat impiam capulo manum
<sen. oed. 935-9> ensemque ducit, 'itane? tam magnis breves
<sen. oed. 935-9> poenas sceleribus solvis atque uno omnia
<sen. oed. 935-9> pensabis ictu? moreris: hoc patri sat est;
<sen. oed. 935-9> quid deinde matri, quid male in lucem editis
<sen. oed. 940-4> gnatis, quid ipsi, quae tuum magna luit
<sen. oed. 940-4> scelus ruina, flebili patriae dabis?
<sen. oed. 940-4> solvendo non es: illa quae leges ratas
<sen. oed. 940-4> Natura in uno vertit Oedipoda, novos
<sen. oed. 940-4> commenta partus, supplices eadem meis
<sen. oed. 945-9> novetur. iterum vivere atque iterum mori
<sen. oed. 945-9> liceat, renasci semper ut totiens nova
<sen. oed. 945-9> supplicia pendas— utere ingenio, miser:
<sen. oed. 945-9> quod saepe fieri non potest fiat diu;
<sen. oed. 945-9> mors eligatur longa, quaeratur via
<sen. oed. 950-4> qua nec sepultis mixtus et vivis tamen
<sen. oed. 950-4> exemptus erres: morere, sed citra patrem.
<sen. oed. 950-4> cunctaris, anime?' subitus en vultus gravat
<sen. oed. 950-4> profusus imber ac rigat fletu genas.
<sen. oed. 950-4> 'et flere satis est? hactenus fundent levem
<sen. oed. 955-9> oculi liquorem? sedibus pulsi suis
<sen. oed. 955-9> lacrimas sequantur: di maritales. satin?
<sen. oed. 955-9> fodiantur oculi!' dixit atque ira furit:
<sen. oed. 955-9> ardent minaces igne truculento genae
<sen. oed. 955-9> oculique vix se sedibus retinent suis;
<sen. oed. 960-4> violentus audax vultus, iratus ferox,
<sen. oed. 960-4> tantum furentis; gemuit et dirum fremens
<sen. oed. 960-4> manus in ora torsit, at contra truces
<sen. oed. 960-4> oculi steterunt et suam intenti manum
<sen. oed. 960-4> ultro insecuntur, vulneri occurrunt suo.
<sen. oed. 965-9> scrutatur avidus manibus uncis lumina,
<sen. oed. 965-9> radice ab ima funditus vulsos simul
<sen. oed. 965-9> evolvit orbes; haeret in vacuo manus
<sen. oed. 965-9> et fixa penitus unguibus lacerat cavos
<sen. oed. 965-9> alte recessus luminum et inanes sinus,
<sen. oed. 970-4> saevitque frustra plusque quam satis est furit.
<sen. oed. 970-4> Factum est periclum lucis; attollit caput
<sen. oed. 970-4> cavisque lustrans orbibus caeli plagas
<sen. oed. 970-4> noctem experitur. quicquid effossis male
<sen. oed. 970-4> dependet oculis rumpit, et victor deos
<sen. oed. 975-9> conclamat omnis: 'parcite, en, patriae precor:
<sen. oed. 975-9> iam iusta feci, debitas poenas tuli;
<sen. oed. 975-9> inventa thalamis digna nox tandem meis.
<sen. oed. 975-9> rigat ora foedus imber et lacerum caput
<sen. oed. 975-9> largum revulsis sanguinem venis vomit.
<sen. oed. 980-4> Fatis agimur: cedite fatis;
<sen. oed. 980-4> non sollicitae possunt curae
<sen. oed. 980-4> mutare rati stamina fusi.
<sen. oed. 980-4> quicquid patimur mortale genus,
<sen. oed. 980-4> quicquid facimus venit ex alto,
<sen. oed. 985-9> servatque suae decreta colus.
<sen. oed. 985-9> Lachesis nulla revoluta manu.
<sen. oed. 985-9> omnia secto tramite vadunt
<sen. oed. 985-9> primusque dies dedit extremum:
<sen. oed. 985-9> non illa deo vertisse licet
<sen. oed. 990-4> quae nexa suis currunt causis.
<sen. oed. 990-4> it cuique ratus prece non ulla
<sen. oed. 990-4> mobilis ordo: multis ipsum
<sen. oed. 990-4> metuisse nocet, multi ad fatum
<sen. oed. 990-4> venere suum dum fata timent.
<sen. oed. 995-9> Sonuere fores atque ipse suum.
<sen. oed. 995-9> duce non ullo molitur iter
<sen. oed. 995-9> luminis orbus.
<sen. oed. 995-9> Bene habet, peractum est: iusta persolvi patri,
<sen. oed. 995-9> iuvant tenebrae, quis deus tandem mihi
<sen. oed. 1000-4> placatus atra nube perfundit caput?
<sen. oed. 1000-4> quis scelera donat? conscium evasi diem.
<sen. oed. 1000-4> nil, parricida, dexterae debes tuae:
<sen. oed. 1000-4> lux te refugit, vultus Oedipodam hic decet.
<sen. oed. 1000-4> En ecce, rapido saeva prosiluit gradu
<sen. oed. 1005-9> Iocasta vaecors, qualis attonita et furens
<sen. oed. 1005-9> Cadmea mater abstulit gnato caput
<sen. oed. 1005-9> sensitque raptum, dubitat afflictum alioqui,
<sen. oed. 1005-9> cupit pavetque. iam malis cessit pudor,
<sen. oed. 1005-9> set haeret ore prima vox. ioc. Quid te vocem?
<sen. oed. 1010-4> gnatumue? dubitas? gnatus es: gnatum pudet?
<sen. oed. 1010-4> invite loquere gnate— quo avertis caput
<sen. oed. 1010-4> vacuosque vultus?
<sen. oed. 1010-4> Quis frui tenebris vetat?
<sen. oed. 1010-4> quis reddit oculos? matris, en matris sonus!
<sen. oed. 1015-9> perdidimus operam, congredi fas amplius
<sen. oed. 1015-9> haut est. nefandos dividat vastum mare
<sen. oed. 1015-9> dirimatque tellus abdita et quisquis sub hoc
<sen. oed. 1015-9> in alia versus sidera ac solem avium
<sen. oed. 1015-9> dependet orbis alterum ex nobis ferat.
<sen. oed. 1015-9> Fati ista culpa est: nemo fit fato nocens.
<sen. oed. 1020-4> Iam parce verbis, mater, et parce auribus:
<sen. oed. 1020-4> per has reliquias corporis trunci peto,
<sen. oed. 1020-4> per inauspicatum sanguinis pignus mei,
<sen. oed. 1020-4> per omne nostri nominis fas ac nefas.
<sen. oed. 1020-4> Quid, anime, torpes? socia cur scelerum dare
<sen. oed. 1025-9> poenas recusas? omne confusum' perit,
<sen. oed. 1025-9> , incesta, per te iuris humani decus:
<sen. oed. 1025-9> morere et nefastum spiritum ferro exige.
<sen. oed. 1025-9> non si ipse mundum concitans divum sator
<sen. oed. 1025-9> corusca saeva tela iaculetur manu,
<sen. oed. 1030-4> umquam rependam sceleribus poenas pares
<sen. oed. 1030-4> mater nefanda, mors placet: mortis via
<sen. oed. 1030-4> quaeratur, age dum, commoda matri manum,
<sen. oed. 1030-4> si parricida es. restat hoc operae ultimum:
<sen. oed. 1030-4> rapiatur ensis; hoc iacet ferro meus
<sen. oed. 1035-9> coniunx— quid illum nomine haud vero vocas?
<sen. oed. 1035-9> socer est. utrumne pectori infigam meo
<sen. oed. 1035-9> telum an patenti conditum iugulo inprimam?
<sen. oed. 1035-9> eligere nescis vulnus: hunc, dextra, hunc pete
<sen. oed. 1035-9> .uterum capacem, qui virum et gnatos tulit.
<sen. oed. 1040-4> Iacet perempta. vulneri immoritur manus
<sen. oed. 1040-4> ferrumque secum nimius eiecit cruor.
<sen. oed. 1040-4> Fatidice te, te praesidem et veri deum
<sen. oed. 1040-4> compello: solum debui fatis patrem;
<sen. oed. 1040-4> bis parricida plusque quam timui nocens
<sen. oed. 1045-9> matrem peremi: scelere confecta est meo.
<sen. oed. 1045-9> 0 Phoebe mendax, fata superavi impia.
<sen. oed. 1045-9> Pavitante gressu sequere pallentes vias;
<sen. oed. 1045-9> suspensa plantis efferens vestigia
<sen. oed. 1045-9> caecam tremente dextera noctem rege.
<sen. oed. 1050-4> ingredere praeceps, lubricos ponens gradus,
<sen. oed. 1050-4> 1 profuge vade— siste, ne in matrem incidas,
<sen. oed. 1050-4> quicumque fessi corpore et morbo graves
<sen. oed. 1050-4> semanima trahitis pectora, en fugio exeo:
<sen. oed. 1050-4> relevate colla, mitior caeli status
<sen. oed. 1055-9> posterga sequitur: quisquis exilem iacens ,
<sen. oed. 1055-9> animam retentat, vividos haustus levis
<sen. oed. 1055-9> concipiat. ite, ferte depositis opem:
<sen. oed. 1055-9> mortifera mecum vitia terrarum extraho.
<sen. oed. 1055-9> violenta Fata et horridus Morbi tremor,
<sen. oed. 1060-4> Maciesque et atra Pestis et rabidus Dolor,
<sen. oed. 1060-4> mecum ite, mecum, ducibus his uti libet.
