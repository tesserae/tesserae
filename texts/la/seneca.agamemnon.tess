<sen. ag.  0-4> Opaca linquens Ditis inferni loca
<sen. ag.  0-4> adsum profundo Tartari emissus specu,
<sen. ag.  0-4> incertus utras oderim sedes magis:
<sen. ag.  0-4> fugio Thyestes inferos, superos fugo.
<sen. ag.  5-9> en horret animus et pavor membra excutit:
<sen. ag.  5-9> video paternos, immo fraternos lares,
<sen. ag.  5-9> hoc est vetustum Pelopiae limen domus;
<sen. ag.  5-9> hinc auspicari regium capiti decus
<sen. ag.  5-9> mos est Pelasgis, hoc sedent alti toro
<sen. ag.  10-4> quibus superba sceptra gestantur manu,
<sen. ag.  10-4> locus 'hic habendae curiae— hic epulis locus,
<sen. ag.  10-4> libet reverti, nonne vel tristes lacus
<sen. ag.  10-4> incolere satius, nonne custodem Stygis
<sen. ag.  10-4> trigemina nigris colla iactantem iubis?
<sen. ag.  15-9> ubi ille celeri corpus evinctus rotae
<sen. ag.  15-9> in se refertur, ubi per adversum irritus
<sen. ag.  15-9> redeunte totiens luditur saxo labor,
<sen. ag.  15-9> ubi tondet ales avida fecundum iecur,
<sen. ag.  15-9> et inter undas fervida exustus siti
<sen. ag.  20-4> aquas fugaces ore decepto appetit
<sen. ag.  20-4> poenas daturus caelitum dapibus graves—
<sen. ag.  20-4> sed ille nostrae pars quota est culpae senex?
<sen. ag.  20-4> reputemus omnes quos ob infandas manus
<sen. ag.  20-4> quaesitor urna Gnosius versat reos,
<sen. ag.  25-9> vincam Thyestes sceleribus cunctos meis.
<sen. ag.  25-9> a fratre vincar? liberis plenus tribus
<sen. ag.  25-9> in me sepultis? viscera exedi mea.
<sen. ag.  25-9> nec hactenus Fortuna maculavit patrem,
<sen. ag.  25-9> sed maius aliud ausa commisso scelus
<sen. ag.  30-4> gnatae nefandos petere concubitus iubet.
<sen. ag.  30-4> non pavidus hausi dicta, sed cepi nefas.
<sen. ag.  30-4> ergo ut per omnis liberos irem parens,
<sen. ag.  30-4> coacta fatis gnata fert uterum gravem,
<sen. ag.  30-4> me patre dignum, versa natura est retro:
<sen. ag.  35-9> avo parentem, pro nefas, patri virum,
<sen. ag.  35-9> gnatis nepotes miscui— nocti diem.
<sen. ag.  35-9> Sed sera tandem respicit fessos malis
<sen. ag.  35-9> post fata demum sortis incertae fides:
<sen. ag.  35-9> rex ille regum, ductor Agamemnon ducum,
<sen. ag.  40-4> cuius secutae mille vexillum rates
<sen. ag.  40-4> Iliaca velis maria texerunt suis,
<sen. ag.  40-4> post decima Phoebi lustra devicto Ilio
<sen. ag.  40-4> adest— daturus coniugi iugulum suae.
<sen. ag.  40-4> iam iam natabit sanguine alterno domus:
<sen. ag.  45-9> enses secures tela, divisum gravi
<sen. ag.  45-9> ictu bipennis regium video caput,
<sen. ag.  45-9> iam scelera prope sunt, iam dolus caedes cruor—
<sen. ag.  45-9> parantur epulae, causa natalis tui,
<sen. ag.  45-9> Aegisthe, venit, quid pudor vultus gravat?
<sen. ag.  50-4> quid dextra dubio trepida consilio labat?
<sen. ag.  50-4> quid ipse temet consulis torques rogas, '
<sen. ag.  50-4> an deceat hoc te? respice ad matrem: decet.
<sen. ag.  50-4> Sed cur repente noctis aestivae vices
<sen. ag.  50-4> hiberna longa spatia producunt mora,
<sen. ag.  55-9> aut quid cadentes detinet stellas polo?
<sen. ag.  55-9> Phoebum moramur? redde iam mundo diem.
<sen. ag.  55-9> O regnorum magnis fallax
<sen. ag.  55-9> Fortuna bonis, in praecipiti
<sen. ag.  55-9> dubioque loeas nimis excelsos;
<sen. ag.  60-4> numquam placidam sceptra quietem
<sen. ag.  60-4> certumve sui tenuere diem;
<sen. ag.  60-4> alia ex aliis cura fatigat
<sen. ag.  60-4> vexatque animos nova tempestas.
<sen. ag.  60-4> Non sic Libycis syrtibus aequor
<sen. ag.  65-9> furit alternos volvere fluctus,
<sen. ag.  65-9> non Euxini turget ab imis
<sen. ag.  65-9> commota vadis
<sen. ag.  65-9> unda nivali vicina polo,
<sen. ag.  65-9> ubi caeruleis immunis aquis
<sen. ag.  70-4> lucida versat plaustra Bootes,
<sen. ag.  70-4> ut praecipites regum casus
<sen. ag.  70-4> Fortuna rotat.
<sen. ag.  70-4> Metui cupiunt metuique timent,
<sen. ag.  70-4> non nox illis alma recessus
<sen. ag.  75-9> praebet tutos, non curarum
<sen. ag.  75-9> somnus domitor pectora solvit.
<sen. ag.  75-9> Quas non arces scelus alternum
<sen. ag.  75-9> dedit in praeceps? impia quas non
<sen. ag.  75-9> arma fatigant? iura pudorque
<sen. ag.  80-4> et coniugii sacrata fides
<sen. ag.  80-4> fugiunt aulas; sequitur tristis
<sen. ag.  80-4> sanguinolenta Bellona manu
<sen. ag.  80-4> quaeque superbos urit Erinys,
<sen. ag.  80-4> nimias semper comitata domos,
<sen. ag.  85-9> quas in planum quaelibet hora
<sen. ag.  85-9> tulit ex alto.
<sen. ag.  85-9> Licet arma vacent cessentque doli,
<sen. ag.  85-9> sidunt ipso pondere magna
<sen. ag.  85-9> ceditque oneri Fortuna suo.
<sen. ag.  90-4> vela secundis inflata notis
<sen. ag.  90-4> ventos nimium timuere suos,
<sen. ag.  90-4> nubibus ipsis inserta caput
<sen. ag.  90-4> turris pluvio vapulat Austro,
<sen. ag.  90-4> densasque nemus spargens umbras
<sen. ag.  95-9> annosa videt robora frangi;
<sen. ag.  95-9> feriunt celsos fulmina colles,
<sen. ag.  95-9> corpora morbis maiora patent,
<sen. ag.  95-9> et cum in pastus armenta vagos
<sen. ag.  95-9> vilia currant,
<sen. ag.  100-4> placet in vulnus maxima cervix.
<sen. ag.  100-4> Quicquid in altum Fortuna tulit,
<sen. ag.  100-4> ruitura levat, modicis rebus
<sen. ag.  100-4> longius aevum est: felix mediae
<sen. ag.  100-4> quisquis turbae sorte quietus
<sen. ag.  105-9> aura stringit litora tuta
<sen. ag.  105-9> timidusque mari credere cumbam
<sen. ag.  105-9> remo terras propiore legit.
<sen. ag.  105-9> Quid, segnis anime, tuta consilia expetis?
<sen. ag.  105-9> quid fluctuaris? clausa iam melior via est:
<sen. ag.  110-4> licuit pudicos coniugis quondam toros
<sen. ag.  110-4> et sceptra casta vidua tutari fide—
<sen. ag.  110-4> periere mores ius decus pietas fides
<sen. ag.  110-4> et qui redire cum perit nescit pudor;
<sen. ag.  110-4> da frena et omnem prona nequitiam incita:
<sen. ag.  115-9> per scelera semper sceleribus tutum est iter.
<sen. ag.  115-9> tecum ipsa nunc evolve femineos dolos,
<sen. ag.  115-9> quod ulla coniunx perfida atque impos sui
<sen. ag.  115-9> amore caeco, quod novercales manus
<sen. ag.  115-9> ausae, quod ardens impia virgo face,
<sen. ag.  120-4> Phasiaca fugiens regna Thessalica trabe:
<sen. ag.  120-4> ferrum, venena; vel Mycenaeas domos
<sen. ag.  120-4> coniuncta socio profuge furtiva rate—
<sen. ag.  120-4> quid timida loqueris furta et exilium et fugas?
<sen. ag.  120-4> soror ista fecit; te decet maius nefas.
<sen. ag.  125-9> Regina Danaum et inclitum Ledae genus,
<sen. ag.  125-9> quid tacita versas quidve consilii impotens
<sen. ag.  125-9> tumido feroces impetus animo geris?
<sen. ag.  125-9> licet ipsa sileas, totus in vultu est dolor.
<sen. ag.  125-9> proin quicquid est, da tempus ac spatium tibi:
<sen. ag.  130-4> quod ratio non quit saepe sanavit mora.
<sen. ag.  130-4> Maiora cruciant quam ut moras possim pati;
<sen. ag.  130-4> flammae medullas et cor exurunt meum,
<sen. ag.  130-4> mixtus dolori subdidit stimulos timor,
<sen. ag.  130-4> invidia pulsat pectus; hinc animum iugo
<sen. ag.  135-9> premit cupido turpis et vinci vetat:
<sen. ag.  135-9> et inter istas mentis obsessae faces,
<sen. ag.  135-9> fessus quidem et devinctus et pessumdatus,
<sen. ag.  135-9> pudor rebellat. fluctibus variis agor,
<sen. ag.  135-9> ut cum hinc profundum ventus, hinc aestus rapit,
<sen. ag.  140-4> incerta dubitat unda cui cedat malo.
<sen. ag.  140-4> proinde omisi regimen e manibus meis:
<sen. ag.  140-4> quocumque me ira, qua dolor, quo spes feret,
<sen. ag.  140-4> hoc ire pergam; fluctibus dedimus ratem:
<sen. ag.  140-4> ubi animus errat, optimum est casum sequi.
<sen. ag.  145-9> Caeca est temeritas quae petit casum ducem.
<sen. ag.  145-9> Cui ultima est fortuna, quid dubiam timet?
<sen. ag.  145-9> Tuta est latetque culpa, si pateris, tua.
<sen. ag.  145-9> Perlucet omne regiae vitium domus.
<sen. ag.  145-9> Piget prioris et novum crimen struis?
<sen. ag.  150-4> Res est profecto stulta nequitiae modus.
<sen. ag.  150-4> Quod metuit auget qui scelus scelere obruit.
<sen. ag.  150-4> Et ferrum et ignis saepe medicinae loco est
<sen. ag.  150-4> Extrema primo nemo temptavit loco.
<sen. ag.  150-4> Rapienda rebus in malis praeceps via est.
<sen. ag.  155-9> At te reflectat coniugi nomen sacrum.
<sen. ag.  155-9> Decem per annos vidua respiciam virum?
<sen. ag.  155-9> Meminisse debes sobolis ex illo tuae.
<sen. ag.  155-9> Equidem et iugales filiae memini faces
<sen. ag.  155-9> et generum Achillem: praestitit matri fidem.
<sen. ag.  160-4> Redemit illa classis immotae moras
<sen. ag.  160-4> et maria pigro fixa languore impulit.
<sen. ag.  160-4> Pudet doletque— Tyndaris, caeli genus.
<sen. ag.  160-4> lustrale classi Doricae peperi caput!
<sen. ag.  160-4> revolvit animus virginis thalamos meae
<sen. ag.  165-9> quos ille dignos Pelopia fecit domo,
<sen. ag.  165-9> cum stetit ad aras ore sacrifico pater
<sen. ag.  165-9> quam nuptialis! horruit Calchas suae
<sen. ag.  165-9> responsa vocis et recedentes focos.
<sen. ag.  165-9> o scelera semper sceleribus vincens domus,
<sen. ag.  170-4> cruore ventos emimus, bellum nece!
<sen. ag.  170-4> sed vela pariter mille fecerunt rates?
<sen. ag.  170-4> non est soluta prospero classis deo:
<sen. ag.  170-4> eiecit Aulis impias portu rates.
<sen. ag.  170-4> sic auspicatus bella non melius gerit.
<sen. ag.  175-9> amore captae captus, immotus prece
<sen. ag.  175-9> Zminthea tenuit spolia Phoebei senis,
<sen. ag.  175-9> ardore sacrae virginis iam tum furens.
<sen. ag.  175-9> non illum Achilles flexit indomitus minis,
<sen. ag.  175-9> non ille solus fata qui mundi videt,
<sen. ag.  180-4> in nos fidelis augur, in captas levis,
<sen. ag.  180-4> non populus aeger et relucentes rogi:
<sen. ag.  180-4> inter ruentis Graeciae stragem ultimam
<sen. ag.  180-4> sine hoste victus marcet ac Veneri vacat
<sen. ag.  180-4> reparatque amores; neve desertus foret
<sen. ag.  185-9> a paelice umquam barbara caelebs torus,
<sen. ag.  185-9> ablatam Achilli diligit Lyrnesida,
<sen. ag.  185-9> nec rapere puduit e sinu avulsam viri—
<sen. ag.  185-9> en Paridis hostem, nunc novum vulnus gerens
<sen. ag.  185-9> amore Phrygiae vatis incensus furit,
<sen. ag.  190-4> et post tropaea Troica ac versum Ilium
<sen. ag.  190-4> captae maritus remeat et Priami gener.
<sen. ag.  190-4> Accingere, anime: bella non levia apparas.
<sen. ag.  190-4> scelus occupandum est. pigra, quem expectas diem?
<sen. ag.  190-4> Pelopia Phrygiae sceptra dum teneant nurus?
<sen. ag.  195-9> an te morantur virgines viduae domi
<sen. ag.  195-9> patrique Orestes similis? horum te mala
<sen. ag.  195-9> ventura moveant, turbo quis rerum imminet:
<sen. ag.  195-9> quid, misera, cessas? en adest gnatis tuis
<sen. ag.  195-9> furens noverca, per tuum, si aliter nequit,
<sen. ag.  200-4> latus exigatur ensis et perimat duos.
<sen. ag.  200-4> misce cruorem, perde pereundo virum:
<sen. ag.  200-4> mors misera non est commori cum quo velis.
<sen. ag.  200-4> Regina, frena temet et siste impetus
<sen. ag.  200-4> et quanta temptes cogita: victor venit
<sen. ag.  205-9> Asiae ferocis, ultor Europae, trahit
<sen. ag.  205-9> captiva Pergama et diu victos Phrygas;
<sen. ag.  205-9> hunc fraude nunc conaris et furto aggredi,
<sen. ag.  205-9> quem non Achilles ense violavit fero,
<sen. ag.  205-9> quamvis procacem torvus armasset manum,
<sen. ag.  210-4> non melior Aiax morte decreta furens,
<sen. ag.  210-4> non sola Danais Hector et bello mora,
<sen. ag.  210-4> non tela Paridis certa, non Memnon niger,
<sen. ag.  210-4> non Xanthus armis corpora immixta aggerens
<sen. ag.  210-4> fluctusque Simois caede purpureos agens,
<sen. ag.  215-9> non nivea proles Cycnus aequorei dei,
<sen. ag.  215-9> non bellicoso Thressa cum Rheso phalanx,
<sen. ag.  215-9> non picta pharetras et securigera manu
<sen. ag.  215-9> peltata Amazon? hunc domi reducem paras
<sen. ag.  215-9> mactare et aras caede maculare impia?
<sen. ag.  220-4> victrix inultum Graecia hoc facinus feret?
<sen. ag.  220-4> equos et arma classibusque horrens fretum
<sen. ag.  220-4> propone et alto sanguine exundans solum
<sen. ag.  220-4> et tota captae fata Dardaniae domus
<sen. ag.  220-4> regesta Danais, comprime affectus truces
<sen. ag.  225-9> mentemque tibimet ipsa pacifica tuam.
<sen. ag.  225-9> Quod tempus animo semper ac mente horrui
<sen. ag.  225-9> adest profecto, rebus extremum meis.
<sen. ag.  225-9> quid terga vertis, anime? quid primo impetu
<sen. ag.  225-9> deponis arma? crede perniciem tibi
<sen. ag.  230-4> et dira saevos fata moliri deos:
<sen. ag.  230-4> oppono cunctis vile suppliciis caput,
<sen. ag.  230-4> ferrumque et ignes pectore adverso excipe,
<sen. ag.  230-4> Aegisthe: non est poena sic nato mori.
<sen. ag.  230-4> tu nos pericli socia, tu, Leda sata,
<sen. ag.  235-9> comitare tantum: sanguinem reddet tibi
<sen. ag.  235-9> ignavus iste ductor ac fortis pater,
<sen. ag.  235-9> sed quid trementes circuit pallor genas
<sen. ag.  235-9> iacensque vultu languido optutus stupet?
<sen. ag.  235-9> Amor iugalis vincit ac flectit retro:
<sen. ag.  240-4> referamur illuc, unde non decuit prius
<sen. ag.  240-4> abire; sed nunc casta repetatur fides,
<sen. ag.  240-4> nam sera numquam est ad bonos mores via:
<sen. ag.  240-4> quem paenitet peccasse paene est innocens.
<sen. ag.  240-4> Quo raperis amens? credis aut speras tibi
<sen. ag.  245-9> Agamemnonis fidele coniugium? ut nihil
<sen. ag.  245-9> subesset animo quod graves faceret metus:
<sen. ag.  245-9> tamen superba et impotens flatu nimis
<sen. ag.  245-9> Fortuna magno spiritus tumidos daret.
<sen. ag.  245-9> gravis ille sociis stante adhuc Troia fuit:
<sen. ag.  250-4> quid rere ad animum suapte natura trucem
<sen. ag.  250-4> Troiam addidisse? rex Mycenarum fuit,
<sen. ag.  250-4> veniet tyrannus: prospera animos efferant.
<sen. ag.  250-4> effusa circa paelicum quanto venit
<sen. ag.  250-4> turba apparatu! sola sed turba eminet
<sen. ag.  255-9> tenetque regem famula veridici dei:
<sen. ag.  255-9> feresne thalami victa consortem tui?
<sen. ag.  255-9> at illa nolet, ultimum est nuptae malum
<sen. ag.  255-9> palam mariti possidens paelex domum.
<sen. ag.  255-9> nec regna socium ferre nec taedae sciunt.
<sen. ag.  260-4> Aegistbe, quid me rursus in praeceps agis
<sen. ag.  260-4> iramque flammis iam residentem incitas?
<sen. ag.  260-4> permisit aliquid victor in captam sibi:
<sen. ag.  260-4> nec coniugem hoc respicere nec dominam decet.
<sen. ag.  260-4> lex alia solio est, alia privato in toro.
<sen. ag.  265-9> quid quod severas ferre me leges viro
<sen. ag.  265-9> non patitur animus turpis admissi memor?
<sen. ag.  265-9> dat ille veniam facile cui venia est opus.
<sen. ag.  265-9> Itane est? pacisci mutuam veniam licet?
<sen. ag.  265-9> ignota tibi sunt iura regnorum aut nova?
<sen. ag.  270-4> nobis maligni iudices, aequi sibi
<sen. ag.  270-4> id esse regni maximum pignus putant,
<sen. ag.  270-4> si quicquid aliis non licet solis licet.
<sen. ag.  270-4> Ignovit Helenae: iuncta Menelao redit
<sen. ag.  270-4> quae Europam et Asiam paribus afflixit malis.
<sen. ag.  275-9> Sed nulla Atriden Venere furtiva abstulit
<sen. ag.  275-9> nec cepit animum coniugi obstrictum suae.
<sen. ag.  275-9> iam crimen ille quaerit et causas parat.
<sen. ag.  275-9> nil esse crede turpe commissum tibi:
<sen. ag.  275-9> quid honesta prodest vita, flagitio vacans?
<sen. ag.  280-4> ubi dominus odit fit nocens, non quaeritur.
<sen. ag.  280-4> Spartamne repetes spreta et Eurotan tuum
<sen. ag.  280-4> patriasque sedes profuga? non dant exitum
<sen. ag.  280-4> repudia regum, spe metus falsa levas.
<sen. ag.  280-4> Delicta novit nemo nisi fidus mea.
<sen. ag.  285-9> Non intrat umquam regium limen fides.
<sen. ag.  285-9> Opibus merebor, ut fidem pretio obligem.
<sen. ag.  285-9> Pretio parata vincitur pretio fides.
<sen. ag.  285-9> Surgit residuus pristinae mentis pudor—
<sen. ag.  285-9> quid obstrepis? quid voce blandiloqua mala
<sen. ag.  290-4> consilia dictas? scilicet nubet tibi,
<sen. ag.  290-4> regum relicto rege, generosa exuli?
<sen. ag.  290-4> Et cur Atrida videor inferior tibi,
<sen. ag.  290-4> gnatus Thyestae?
<sen. ag.  290-4> Si parum est, adde et nepos.
<sen. ag.  290-4> Auctore Phoebo gignor: haud generis pudet.
<sen. ag.  295-9> Phoebum nefandae stirpis auctorem vocas,
<sen. ag.  295-9> quem nocte subita frena revocantem sua
<sen. ag.  295-9> caelo expulistis? quid deos probro addimus?
<sen. ag.  295-9> subripere doctus fraude genialis toros,
<sen. ag.  295-9> quem Venere tantum scimus inlicita virum,
<sen. ag.  300-4> facesse propere ac dedecus nostrae domus
<sen. ag.  300-4> asporta ab oculis: haec vacat regi ac viro.
<sen. ag.  300-4> Exilia mihi sunt haud nova, assuevi malis.
<sen. ag.  300-4> si tu imperas, regina, non tantum domo
<sen. ag.  300-4> Argisve cedo: nil moror iussu tuo
<sen. ag.  305-9> aperire ferro pectus aerumnis grave.
<sen. ag.  305-9> Siquidem hoc cruenta Tyndaris fieri" sinam.
<sen. ag.  305-9> quae iuncta peccat debet et culpae fidem.
<sen. ag.  305-9> secede mecum potius, ut rerum statum
<sen. ag.  305-9> dubium ac minacem iuncta consilia explicent.
<sen. ag.  310-4> Canite, o pubes inclita, Phoebum!
<sen. ag.  310-4> tibi festa caput
<sen. ag.  310-4> turba coronat, tibi virgineas,
<sen. ag.  310-4> laurum quatiens,
<sen. ag.  310-4> de more comas innuba fudit
<sen. ag.  315-9> stirps Inachia;
<sen. ag.  315-9> tu quoque nostros, Thespias hospes,
<sen. ag.  315-9> comitare choros,
<sen. ag.  315-9> quaeque Erasini gelidos fontes,
<sen. ag.  315-9> quaeque Eurotan,
<sen. ag.  320-4> quaeque virenti tacitum ripa
<sen. ag.  320-4> bibis Ismenon:
<sen. ag.  320-4> quam fatorum praescia Manto,
<sen. ag.  320-4> sata Tiresia,
<sen. ag.  320-4> Latonigenas monuit sacris
<sen. ag.  325-9> celebrare deos.
<sen. ag.  325-9> arcus, victor, pace relata,
<sen. ag.  325-9> Phoebe, relaxa
<sen. ag.  325-9> umeroque graves levibus telis
<sen. ag.  325-9> pone pharetras
<sen. ag.  330-4> resonetque manu pulsa citata
<sen. ag.  330-4> vocale chelys:
<sen. ag.  330-4> nil acre velim magnumque modis
<sen. ag.  330-4> intonet altis,
<sen. ag.  330-4> sed quale soles leviore lyra
<sen. ag.  335-9> flectere carmen
<sen. ag.  335-9> simplex, lusus cum docta tuos
<sen. ag.  335-9> Musa recenset;
<sen. ag.  335-9> licet et chorda graviore sones,
<sen. ag.  335-9> quale canebas
<sen. ag.  340-4> cum Titanas fulmine victos
<sen. ag.  340-4> videre dei,
<sen. ag.  340-4> vel cum montes montibus altis
<sen. ag.  340-4> super impositi
<sen. ag.  340-4> struxere gradus trucibus monstris,
<sen. ag.  345-9> stetit imposita
<sen. ag.  345-9> Pelion Ossa, pinifer ambos
<sen. ag.  345-9> pressit Olympus,
<sen. ag.  345-9> ades, o magni, soror et coniunx,
<sen. ag.  345-9> consors sceptri,
<sen. ag.  350-4> regia Iuno: tua te colimus
<sen. ag.  350-4> turba Mycenae,
<sen. ag.  350-4> tu sollicitum supplexque tui
<sen. ag.  350-4> numinis Argos
<sen. ag.  350-4> sola tueris, tu bella manu
<sen. ag.  355-9> pacemque regis;
<sen. ag.  355-9> tu nunc laurus Agamemnonias
<sen. ag.  355-9> accipe victrix,
<sen. ag.  355-9> tibi multifora tibia buxo
<sen. ag.  355-9> solemne canit,
<sen. ag.  360-4> tibi fila movent docta puellae .
<sen. ag.  360-4> carmine molli,
<sen. ag.  360-4> tibi votivam matres Graiae
<sen. ag.  360-4> lampada iactant:
<sen. ag.  360-4> ad tua coniunx candida tauri
<sen. ag.  365-9> delubra cadet,
<sen. ag.  365-9> nescia aratri, nullo collum
<sen. ag.  365-9> signata iugo.
<sen. ag.  365-9> tuque, o magni gnata Tonantis,
<sen. ag.  365-9> incluta Pallas,
<sen. ag.  370-4> quae Dardanias cuspide turres
<sen. ag.  370-4> saepe petisti,
<sen. ag.  370-4> te permixto matrona minor
<sen. ag.  370-4> maiorque choro
<sen. ag.  370-4> colit et reserat veniente dea
<sen. ag.  375-9> templa sacerdos:
<sen. ag.  375-9> tibi nexilibus turba coronis
<sen. ag.  375-9> redimita venit,
<sen. ag.  375-9> tibi grandaevi lassique senes
<sen. ag.  375-9> compote voto
<sen. ag.  380-4> reddunt grates libantque manu
<sen. ag.  380-4> vina trementi.
<sen. ag.  380-4> et te Triviam nota memores
<sen. ag.  380-4> voce precamur:
<sen. ag.  380-4> tu maternam sistere Delon,
<sen. ag.  385-9> Lucina, iubes,
<sen. ag.  385-9> huc atque illuc prius errantem
<sen. ag.  385-9> Cyclada ventis;
<sen. ag.  385-9> nunc iam stabilis fixa terras
<sen. ag.  385-9> radice tenet,
<sen. ag.  390-4> respuit auras religatque rates
<sen. ag.  390-4> assueta sequi,
<sen. ag.  390-4> tu Tantalidos funera matris
<sen. ag.  390-4> victrix numeras:
<sen. ag.  390-4> stat nunc Sipyli vertice summo
<sen. ag.  395-9> flebile saxum,
<sen. ag.  395-9> et adhuc lacrimas marmora fundunt
<sen. ag.  395-9> antiqua novas,
<sen. ag.  395-9> colit impense femina virque
<sen. ag.  395-9> numen geminum,
<sen. ag.  400-4> tuque ante omnis, pater ac rector
<sen. ag.  400-4> fulmine pollens,
<sen. ag.  400-4> cuius nutu simul extremi
<sen. ag.  400-4> tremuere poli,
<sen. ag.  400-4> generis nostri, Iuppiter, auctor,
<sen. ag.  405-9> cape dona libens
<sen. ag.  405-9> abavusque tuam non degenerem
<sen. ag.  405-9> respice prolem.
<sen. ag.  405-9> Sed ecce, vasto concitus miles gradu
<sen. ag.  405-9> manifesta properat signa laetitiae ferens
<sen. ag.  410-4> (namque hasta summo lauream ferro gerit)
<sen. ag.  410-4> fidusque regi semper Eurybates adest.
<sen. ag.  392a> Delubra et aras caelitum et patrios lares
<sen. ag.  392a> post longa fessus spatia, vix credens mihi,
<sen. ag.  392a> supplex adoro. vota superis solvite:
<sen. ag.  395a> telluris altum remeat Argolicae decus
<sen. ag.  395a> tandem ad penates victor Agamemnon suos,
<sen. ag.  395a> Felix ad aures nuntius venit meas.
<sen. ag.  395a> ubinam petitus per decem coniunx mihi
<sen. ag.  395a> annos moratur? pelagus an terras premit?
<sen. ag.  400a> Incolumis, auctus gloria, laude inclitus
<sen. ag.  400a> reducem expetito litori impressit pedem.
<sen. ag.  400a> Sacris colamus prosperum tandem diem
<sen. ag.  400a> et si propitios attamen lentos deos.
<sen. ag.  400a> tu pande vivat coniugis frater mei
<sen. ag.  405a> et pande teneat quas soror sedes mea.
<sen. ag.  405a> Meliora votis posco et obtestor deos:
<sen. ag.  405a> nam certa fari sors maris dubii vetat.
<sen. ag.  405a> ut sparsa tumidum classis excepit mare,
<sen. ag.  405a> ratis videre socia non potuit ratem.
<sen. ag.  410a> quin ipse Atrides aequore immenso vagus
<sen. ag.  410a> graviora pelago damna quam bello tulit
<sen. ag.  410a> remeatque victo similis, exiguas trahens
<sen. ag.  410a> lacerasque victor classe de tanta rates.
<sen. ag.  410a> Effare casus quis rates hausit meas?
<sen. ag.  415-9> aut quae maris fortuna dispulerit duces.
<sen. ag.  415-9> Acerba fatu poscis, infaustum iubes
<sen. ag.  415-9> miscere laeto nuntium, refugit loqui
<sen. ag.  415-9> mens aegra tantis atque inhorrescit malis.
<sen. ag.  415-9> Exprome: clades scire qui refugit suas
<sen. ag.  420-4> gravat timorem; dubia plus torquent mala.
<sen. ag.  420-4> Vt Pergamum omne Dorica cecidit face,
<sen. ag.  420-4> divisa praeda est, maria properantes petunt.
<sen. ag.  420-4> iamque ense fessum miles exonerat latus,
<sen. ag.  420-4> neglecta summas scuta per puppes iacent;
<sen. ag.  425-9> ad militares remus aptatur manus
<sen. ag.  425-9> omnisque nimium longa properanti mora est.
<sen. ag.  425-9> signum recursus regia ut fulsit rate
<sen. ag.  425-9> et clara laetum remigem monuit tuba,
<sen. ag.  425-9> aurata primas prora designat vias
<sen. ag.  430-4> aperitque cursus, mille quos puppes secent.
<sen. ag.  430-4> hinc aura primo lenis impellit rates
<sen. ag.  430-4> adlapsa velis; unda vix actu levi
<sen. ag.  430-4> tranquilla Zephyri mollis afflatu tremit.
<sen. ag.  430-4> splendetque classe polagus et pariter latet.
<sen. ag.  435-9> iuvat videro nuda Troiae litora, .
<sen. ag.  435-9> iuvat rolicti sola Sigei loca.
<sen. ag.  435-9> proporat iuventus omnis adductos simul
<sen. ag.  435-9> lentare remos, adiuvat ventos manu
<sen. ag.  435-9> et valida nisu bracchia alterno movet.
<sen. ag.  440-4> sulcata, vibrant aequora et latera increpant
<sen. ag.  440-4> dirimuntque canae caerulum spumae mare.
<sen. ag.  440-4> ut aura plenos fortior tendit sinus,
<sen. ag.  440-4> posuere tonsas, credita, est vento ratis
<sen. ag.  440-4> {ususque transtris miles aut terras procul,
<sen. ag.  445-9> quantum recedunt vela, fugientes notat,
<sen. ag.  445-9> aut bella narrat: Hectoris fortis minas
<sen. ag.  445-9> currusque et empto redditum corpus rogo,
<sen. ag.  445-9> sparsum cruore rogis Herceum Iovem.
<sen. ag.  445-9> tunc qui iacente reciprocus ludit salo
<sen. ag.  450-4> tumidumque pando transilit dorso mare
<sen. ag.  450-4> Tyrrhenus omni piscis exultat freto
<sen. ag.  450-4> agitatque gyros et comes lateri adnatat,
<sen. ag.  450-4> anteire naves laetus et rursus sequi;
<sen. ag.  450-4> nunc prima tangens rostra lascivit chorus,
<sen. ag.  455-9> millosimam nunc ambit et lustrat ratem.
<sen. ag.  455-9> iam litus omne tegitur et campi latent
<sen. ag.  455-9> et dubia parent montis Idaei iuga;
<sen. ag.  455-9> et iam, quod unum pervicax acies videt,
<sen. ag.  455-9> Iliacus atra fumus apparot nota.
<sen. ag.  460-4> iam lassa Titan colla relevabat iugo,
<sen. ag.  460-4> in astra iam lux prona, iam praeceps dios.
<sen. ag.  460-4> exigua nubes sordido crescens globo
<sen. ag.  460-4> nitidum cadentis inquinat Phoebi iubar;
<sen. ag.  460-4> suspecta rarius occideris fecit freta.
<sen. ag.  465-9> nox prima caelum sparserat stellis, iacent
<sen. ag.  465-9> deserta vento vela. tum murmur grave,
<sen. ag.  465-9> maiora minitans, collibus summis cadit
<sen. ag.  465-9> tractuque longo litus ac petrae gemunt:
<sen. ag.  465-9> agitata ventis unda Venturis tumet:
<sen. ag.  470-4> cum subito luna conditur, stellae latent,
<sen. ag.  470-4> in astra pontus tollitur, caelum perit
<sen. ag.  470-4> nec una nox est: densa tenebras obruit
<sen. ag.  470-4> caligo et omni luce subducta fretum
<sen. ag.  470-4> caelumque miscet, undique incumbunt simul
<sen. ag.  475-9> rapiuntque pelagus infimo eversum solo
<sen. ag.  475-9> adversus Euro Zephyros et Boreae Notus:
<sen. ag.  475-9> sua quisque mittit tela et infesti fretum
<sen. ag.  475-9> emoliuntur, turbo convolvit mare:
<sen. ag.  475-9> Strymonius altas Aquilo contorquet nives
<sen. ag.  480-4> Libycusque harenas Auster ac Syrtes agit;
<sen. ag.  480-4> nec manet in Austro: fit gravis nimbis Notus
<sen. ag.  480-4> imbre auget undas, Eurus orientem movet
<sen. ag.  480-4> Nabataea quatiens regna et Eoos sinus.
<sen. ag.  480-4> quid rabidus ora Corus oceano exerens?
<sen. ag.  485-9> mundum revelli sedibus totum suis
<sen. ag.  485-9> ipsosque rupto crederes caelo deos
<sen. ag.  485-9> decidere et atrum rebus induci chaos.
<sen. ag.  485-9> vento resistit aestus et ventus retro
<sen. ag.  485-9> aestum revolvit; non capit sese mare
<sen. ag.  490-4> undasque miscent imber et fluctus suas.
<sen. ag.  490-4> nec hoc levamen denique aerumnis datur,
<sen. ag.  490-4> videre saltem et nosse quo pereant malo:
<sen. ag.  490-4> premunt tenebrae lumina et dirae Stygis
<sen. ag.  490-4> inferna nox est. excidunt ignes tamen
<sen. ag.  495-9> et nube dirum fulmen elisa micat,
<sen. ag.  495-9> miserisque lucis tanta dulcedo est malae:
<sen. ag.  495-9> hoc lumen optant. ipsa se classis premit
<sen. ag.  495-9> et prora prorae nocuit et lateri latus,
<sen. ag.  495-9> illam dehiscens pontus in praeceps rapit
<sen. ag.  500-4> hauritque et alto redditam revomit mari;
<sen. ag.  500-4> haec onere sidit, illa convulsum latus
<sen. ag.  500-4> submittit undis, fluctus hanc decimus tegit;
<sen. ag.  500-4> haec lacera et omni decore populato levis
<sen. ag.  500-4> fluitat nec illi vela nec tonsae manent
<sen. ag.  505-9> nec rectus altas malus antemnas ferens,
<sen. ag.  505-9> sed trunca toto puppis Icario natat,
<sen. ag.  505-9> nil ratio et usus audet: ars cessit malis;
<sen. ag.  505-9> tenet horror artus, omnis officio stupet
<sen. ag.  505-9> navita relicto, remus effugit manus,
<sen. ag.  510-4> in vota miseros ultimus cogit timor
<sen. ag.  510-4> eademque superos Troes et Danai rogant.
<sen. ag.  510-4> i quid fata possunt! invidet Pyrrhus patri,
<sen. ag.  510-4> Aiaci Vlixes, Hectori Atrides minor,
<sen. ag.  510-4> Agamemno Priamo; quisquis ad Troiam iacet
<sen. ag.  515-9> felix vocatur, cadere qui meruit gradu,
<sen. ag.  515-9> quem fama servat, victa quem tellus tegit,
<sen. ag.  515-9> 'nil nobile ausos pontus atque undae ferunt?
<sen. ag.  515-9> ignava fortes fata consument viros?
<sen. ag.  515-9> perdenda mors est? quisquis es nondum malis
<sen. ag.  520-4> satiate tantis caelitum, tandem tuum
<sen. ag.  520-4> numen serena: cladibus nostris daret
<sen. ag.  520-4> vel Troia lacrimas, odia si durant tua
<sen. ag.  520-4> placetque mitti Doricum exitio genus,
<sen. ag.  520-4> quid hos simul perire nobiscum iuvat,
<sen. ag.  525-9> quibus perimas? sistito infestum mare:
<sen. ag.  525-9> vehit ista Danaos classis, et Troas venit.'
<sen. ag.  525-9> nec plura possunt: occupat vocem mare.
<sen. ag.  525-9> Ecce alia clades, fulmine irati Iovis
<sen. ag.  525-9> armata Pallas quicquid haut hasta minax,
<sen. ag.  530-4> haut aegide, haut furore Gorgoneo potest,
<sen. ag.  530-4> at igne patrio temptat, et caelo novae
<sen. ag.  530-4> spirant procellae, solus invictus malis
<sen. ag.  530-4> luctatur Aiax. vela cogentem hunc sua
<sen. ag.  530-4> tento rudente flamma praestrinxit cadens,
<sen. ag.  535-9> libratur aliud fulmen: hoc toto impetu
<sen. ag.  535-9> certum reducta Pallas excussit manu,
<sen. ag.  535-9> imitata patrem, transit Aiacem et ratem
<sen. ag.  535-9> ratisque partem secum et Aiacem tulit,
<sen. ag.  535-9> nil ille motus, ardua ut cautes, salo
<sen. ag.  540-4> ambustus extat, dirimit insanum mare
<sen. ag.  540-4> fluctusque rumpit pectore et navem manu
<sen. ag.  540-4> complexus ignes traxit et caeco mari
<sen. ag.  540-4> conlucet Aiax, omne resplendet fretum,
<sen. ag.  540-4> tandem occupata rupe furibundum intonat:
<sen. ag.  545-9> 'superasse cuncta, pelagus atque ignes iuvat,
<sen. ag.  545-9> vicisse caelum Palladem fulmen mare.
<sen. ag.  545-9> non me fugavit bellici terror dei
<sen. ag.  545-9> et Hectorem una solus et Martem tuli
<sen. ag.  545-9> Phoebea nec me tela pepulerunt gradu:
<sen. ag.  550-4> cum Phrygibus istos vicimus— tene horream?
<sen. ag.  550-4> aliena inerti tela mittis dextera,
<sen. ag.  550-4> quid si ipse mittat?' plura cum auderet furens,
<sen. ag.  550-4> tridente rupem subruit pulsam pater
<sen. ag.  550-4> Neptunus imis exerens undis caput
<sen. ag.  555-9> solvitque montem; quem cadens secum tulit
<sen. ag.  555-9> terraque et igne victus et pelago iacet.
<sen. ag.  555-9> Nos alia maior naufragos pestis vocat,
<sen. ag.  555-9> est humilis, unda, scrupeis mendax vadis,
<sen. ag.  555-9> ubi saxa rapidis clausa verticibus tegit
<sen. ag.  560-4> fallax Caphereus; aestuat scopulis fretum
<sen. ag.  560-4> fervetque semper fluctus alterna vice.
<sen. ag.  560-4> arx imminet praerupta quae spectat mare
<sen. ag.  560-4> utrimque geminum: Pelopis hinc oras tui
<sen. ag.  560-4> et Isthmon, arto qui recurvatus solo
<sen. ag.  565-9> Ionia iungi maria Phrixeis vetat,
<sen. ag.  565-9> hinc scelere Lemnon nobilem et Calchedona
<sen. ag.  565-9> tardamque ratibus Aulida: hanc arcem occupat
<sen. ag.  565-9> Palamedis ille genitor et clarum manu
<sen. ag.  565-9> lumen nefanda vertice e summo efferens
<sen. ag.  570-4> in saxa ducit perfida classem face.
<sen. ag.  570-4> haerent acutis rupibus fixae rates;
<sen. ag.  570-4> has inopis undae brevia comminuunt vada,
<sen. ag.  570-4> pars vehitur huius prima, pars scopulo sedet;
<sen. ag.  570-4> hanc alia retro spatia relegentem ferit
<sen. ag.  575-9> et fracta frangit, iam timent terram rates
<sen. ag.  575-9> et maria malunt. cecidit in lucem furor:
<sen. ag.  575-9> postquam litatum est Ilio, Phoebus redit
<sen. ag.  575-9> et damna noctis tristis ostendit dies.
<sen. ag.  575-9> Vtrumne doleam laeter an reducem virum?
<sen. ag.  580-4> remeasse laetor vulnus et regni grave
<sen. ag.  580-4> lugere cogor, redde iam Grais, pater
<sen. ag.  580-4> altisona quatiens regna, placatos deos.
<sen. ag.  580-4> nunc omne laeta fronde veletur caput,
<sen. ag.  580-4> sacrifiea dulces tibia effundat modos
<sen. ag.  585-9> et nivea magnas victima ante aras cadat
<sen. ag.  585-9> Sed ecce. turba tristis in comptae comas
<sen. ag.  585-9> Iliades adsunt, quas super celso gradu
<sen. ag.  585-9> effrena Phoebas entheas laurus quatit.
<sen. ag.  585-9> Heu quam dulce malum mortalibus additum
<sen. ag.  590-4> vitae diras amor, cum pateat malis
<sen. ag.  590-4> effugium et miseros libera mors vocet
<sen. ag.  590-4> portus aeterna placidus quiete,
<sen. ag.  590-4> nullus hunc terror nec impotentia
<sen. ag.  590-4> procella Fortunae movet aut iniqui
<sen. ag.  595-9> flamma Tonantis.
<sen. ag.  605-9> Perrumpet omne servitium
<sen. ag.  605-9> contemptor levium deorum,
<sen. ag.  605-9> qui vultus Acherontis atri,
<sen. ag.  605-9> qui Styga tristem non tristis videt
<sen. ag.  605-9> audetque vitae ponere finem.
<sen. ag.  605-9> Alta paxnullos
<sen. ag.  605-9> civium coetus timet aut minaces
<sen. ag.  605-9> victoris iras, non maria asperis
<sen. ag.  605-9> insana coris, non acies feras
<sen. ag.  600-4> pulvereamve nubem
<sen. ag.  600-4> motam barbaricis equitum catervis;
<sen. ag.  600-4> non urbe cum tota populos cadentes,
<sen. ag.  600-4> hostica muros populari te flamma,
<sen. ag.  600-4> indoinitumve bellum:
<sen. ag.  610-4> par ille regi, par superis erit.
<sen. ag.  610-4> o quam miserum est nescire mori!
<sen. ag.  610-4> Vidimus patriam ruentem nocte funesta,
<sen. ag.  610-4> cum Dardana tecta Dorici raperetis ignes,
<sen. ag.  610-4> non illa bello victa, non armis,
<sen. ag.  615-9> ut quondam, Herculea cecidit pharetra.
<sen. ag.  615-9> quam non Pelei Thetidisquo natus
<sen. ag.  615-9> carosque Pelidae nimium feroci
<sen. ag.  615-9> vicit, acceptis cum fulsit armis
<sen. ag.  615-9> fuditque Troas falsus Achilles,
<sen. ag.  620-4> aut cum ipso Pelides animos feroces
<sen. ag.  620-4> sustulit luctu celeremque saltu
<sen. ag.  620-4> Troades summis timuere muris,
<sen. ag.  620-4> perdidit in malis
<sen. ag.  620-4> extremum decus fortiter vinci:
<sen. ag.  625-9> restitit quinis bis annis
<sen. ag.  625-9> unius noctis peritura furto.
<sen. ag.  625-9> Vidimus simulata dona
<sen. ag.  625-9> molis immensae Danaumque
<sen. ag.  625-9> fatale munus duximus nostra
<sen. ag.  625-9> creduli dextra tremuitque saepe
<sen. ag.  630-4> limine in primo sonipes, cavernis
<sen. ag.  630-4> conditos reges bellumque gestans;
<sen. ag.  630-4> et licuit dolos versare ut ipsi
<sen. ag.  630-4> fraude sua caderent Pelasgi.
<sen. ag.  630-4> saepe commotae sonuere parmae
<sen. ag.  635-9> tacitumque murmur percussit aures,
<sen. ag.  635-9> ut fremuit male subdolo
<sen. ag.  635-9> parens Pyrrhus Vlixi.
<sen. ag.  635-9> Secura metus Troica pubes
<sen. ag.  635-9> sacros gaudet tangere funes,
<sen. ag.  640-4> hinc aequaevi gregis Astyanax,
<sen. ag.  640-4> hinc Haemonio desponsa rogo
<sen. ag.  640-4> ducunt turmas,
<sen. ag.  640-4> haec femineas, ille viriles.
<sen. ag.  640-4> festae matres votiva ferunt
<sen. ag.  640-4> munera divis:
<sen. ag.  645-9> festi patres adeunt aras,
<sen. ag.  645-9> unus tota est vultus in urbe;
<sen. ag.  645-9> et, quod numquam post Hectoreos
<sen. ag.  645-9> vidimus ignes, laeta est Hecuba.
<sen. ag.  645-9> quid nunc primum, dolor infelix,
<sen. ag.  650-4> quidve extremum deflere paras?
<sen. ag.  650-4> moenia, divum fabricata manu,
<sen. ag.  650-4> diruta nostra?
<sen. ag.  650-4> an templa deos super usta suos?
<sen. ag.  650-4> non vacat istis lacrimare malis:
<sen. ag.  655-9> te, magne parens, flent Iliades.
<sen. ag.  655-9> vidi, vidi
<sen. ag.  655-9> senis in iugulo telum Pyrrhi
<sen. ag.  655-9> vix exiguo sanguine tingui.
<sen. ag.  655-9> Cohibete lacrimas omne quas tempus petet,
<sen. ag.  660-4> Troades, et ipsae vestra lamentabili
<sen. ag.  660-4> lugete gemitu funera: aerumnae meae
<sen. ag.  660-4> socium recusant, cladibus questus meis
<sen. ag.  660-4> removete, nostris ipsa sufficiam malis.
<sen. ag.  660-4> Lacrimas lacrimis miscere iuvat:
<sen. ag.  665-9> magis exurunt quos secretae
<sen. ag.  665-9> lacerant curae, iuvat in medium
<sen. ag.  665-9> deflere suos; nec tu, quamvis
<sen. ag.  665-9> dura virago patiensque mali,
<sen. ag.  665-9> poteris tantas flere ruinas,
<sen. ag.  670-4> non quae verno mobile carmen
<sen. ag.  670-4> ramo cantat tristis aedon
<sen. ag.  670-4> Ityn in varios modulata sonos,
<sen. ag.  670-4> non quae tectis Bistonis ales
<sen. ag.  670-4> residens summis impia diri
<sen. ag.  675-9> furta mariti garrula narrat,
<sen. ag.  675-9> lugere tuam poterit digne
<sen. ag.  675-9> conquesta domum, licet ipse velit
<sen. ag.  675-9> clarus niveos inter olores
<sen. ag.  675-9> Histrum cycnus Tanainque colens
<sen. ag.  680-4> extrema loqui, licet alcyones
<sen. ag.  680-4> Ceyca suum fluctu leviter
<sen. ag.  680-4> plangente sonent, cum tranquillo
<sen. ag.  680-4> male confisae credunt iterum
<sen. ag.  680-4> pelago audaces fetusque suos
<sen. ag.  685-9> nido pavidae titubante fovent;
<sen. ag.  685-9> non si molles comitata viros
<sen. ag.  685-9> tristis Iaceret bracchia tecum
<sen. ag.  685-9> quae turritae turba parenti
<sen. ag.  685-9> pectora, rauco concita buxo,
<sen. ag.  690-4> ferit ut Phrygium lugeat Attin,
<sen. ag.  690-4> non est lacrimis, Cassandra, modus,
<sen. ag.  690-4> quia quae patimur vicere modum.
<sen. ag.  690-4> Sed cur sacratas deripis capiti infulas?
<sen. ag.  690-4> miseris colendos maxime superos putem.
<sen. ag.  695-9> CASS, Vicere nostra iam metus omnis mala.
<sen. ag.  695-9> equidem nec ulla caelites placo prece
<sen. ag.  695-9> nec, si velint saevire, quo noceant habent.
<sen. ag.  695-9> Fortuna vires ipsa consumpsit suas.
<sen. ag.  695-9> quae patria restat, quis pater, quae iam soror?
<sen. ag.  700-4> bibere tumuli sanguinem atque arae meum.
<sen. ag.  700-4> quid illa felix turba fraterni gregis?
<sen. ag.  700-4> exhausta nempe: regia miseri senes
<sen. ag.  700-4> vacua relicti, totque per thalamos vident
<sen. ag.  700-4> praeter Lacaenam ceteras viduas nurus,
<sen. ag.  705-9> tot illa regum mater et regimen Phrygum,
<sen. ag.  705-9> fecunda in ignes Hecuba fatorum novas
<sen. ag.  705-9> experta leges induit vultus feros:
<sen. ag.  705-9> circa ruinas rabida latravit suas,
<sen. ag.  705-9> Troiae superstes, Hectori, Priamo, sibi.
<sen. ag.  710-4> Silet repente Phoebas et pallor genas
<sen. ag.  710-4> creberque totum possidet corpus tremor;
<sen. ag.  710-4> stetere vittae, mollis horrescit coma,
<sen. ag.  710-4> anhela corda murmure incluso fremunt,
<sen. ag.  710-4> incerta nutant lumina et versi retro
<sen. ag.  715-9> torquentur oculi, rursus immoti rigent.
<sen. ag.  715-9> nunc levat in auras altior solito caput
<sen. ag.  715-9> graditurque celsa, nunc reluctantis parat
<sen. ag.  715-9> reserare fauces, verba nunc clauso male
<sen. ag.  715-9> custodit ore maenaa impatiens dei.
<sen. ag.  720-4> Quid me furoris incitam stimulis novi
<sen. ag.  720-4> quid mentis inopem, sacra Parnasi iuga,
<sen. ag.  720-4> rapitis? recede, Phoebe, iam non sum tua,
<sen. ag.  720-4> extingue flammas pectori infixas meo.
<sen. ag.  720-4> cui nunc vagor vaesana? cui bacchor furens?
<sen. ag.  725-9> iam Troia cecidit— falsa quid vates ago?
<sen. ag.  725-9> Vbi sum? fugit lux alma et obscurat genas
<sen. ag.  725-9> nox alta et aether abditus tenebris latet,
<sen. ag.  725-9> sed ecce gemino sole praefulget dies
<sen. ag.  725-9> geminumque duplices Argos attollit domus.
<sen. ag.  730-4> Idaea cerno nemora: fatalis sedet
<sen. ag.  730-4> inter potentes arbiter pastor deas.
<sen. ag.  730-4> timete reges, moneo, furtivum genus:
<sen. ag.  730-4> agrestis iste alumnus evertet domum,
<sen. ag.  730-4> quid ista vaecors tela feminea manu
<sen. ag.  735-9> destricta praefert? quem petit dextra virum
<sen. ag.  735-9> Lacaena cultu, ferrum Amazonium gerens?
<sen. ag.  735-9> quae versat oculos alia nunc facies meos?
<sen. ag.  735-9> victor ferarum colla sublimis iacet
<sen. ag.  735-9> ignobili sub dente Marmaricus leo,
<sen. ag.  740-4> morsus cruentos passus audacis leae.
<sen. ag.  740-4> quid me vocatis sospitem solam e meis,
<sen. ag.  740-4> umbrae meorum? te sequor testis, pater,
<sen. ag.  740-4> Troiae sepultae; frater, auxilium Phrygum
<sen. ag.  740-4> terrorque Danaum, non ego antiquum decus
<sen. ag.  745-9> video aut calentes ratibus exustis manus,
<sen. ag.  745-9> sed lacera membra et saucios vinclo gravi
<sen. ag.  745-9> illos lacertos; te sequor, nimium cito
<sen. ag.  745-9> congresse Achilli Troile; incertos geris,
<sen. ag.  745-9> Deiphobe, vultus, coniugis munus novae,
<sen. ag.  750-4> iuvat per ipsos ingredi Stygios lacus,
<sen. ag.  750-4> iuvat videre Tartari saevum canem
<sen. ag.  750-4> avidique regna Ditis! haec hodie ratis
<sen. ag.  750-4> Phlegethontis atri regias animas vehet,
<sen. ag.  750-4> victamqne victricemqne. vos. umbrae, precor.
<sen. ag.  755-9> iurata superis unda. te pariter precor:
<sen. ag.  755-9> reserate paulum terga nigrantis poli,
<sen. ag.  755-9> levis ut Mycenas turba prospiciat Phrygum.
<sen. ag.  755-9> spectate. miseri: fata se vertunt retro.
<sen. ag.  755-9> Instant sorores squalidae
<sen. ag.  760-4> sanguinea iactant verbera.
<sen. ag.  760-4> fert laeva semustas faces
<sen. ag.  760-4> turgentque pallentes genae
<sen. ag.  760-4> et vestis atri funeris
<sen. ag.  760-4> exesa cingit ilia,
<sen. ag.  765-9> strepuntque nocturni metus
<sen. ag.  765-9> et ossa vasti corporis
<sen. ag.  765-9> corrupta longinquo situ
<sen. ag.  765-9> palude limosa iacent.
<sen. ag.  765-9> et ecce, defessus senex
<sen. ag.  770-4> ad ora ludentes aquas
<sen. ag.  770-4> non captat oblitus sitim,
<sen. ag.  770-4> maestus futuro funere:
<sen. ag.  770-4> exultat et ponit gradus
<sen. ag.  770-4> pater decoros Dardanus.
<sen. ag.  775-9> Iam pervagatus ipse se fregit furor,
<sen. ag.  775-9> caditque flexo qualis ante aras genu
<sen. ag.  775-9> cervice taurus vulnus incertum gerens,
<sen. ag.  775-9> relevemus artus, en deos tandem suos
<sen. ag.  775-9> victrice lauru cinctus Agamemnon adit,
<sen. ag.  780-4> et festa coniunx obvios illi tulit
<sen. ag.  780-4> gressus reditque iuncta concordi gradu.
<sen. ag.  780-4> Tandem reverter sospes ad patrios lares;
<sen. ag.  780-4> o cara salve terra, tibi tot barbarae
<sen. ag.  780-4> dedere gentes spolia, tibi felix diu
<sen. ag.  785-9> potentis Asiae Troia summisit manus,
<sen. ag.  785-9> quid ista vates corpus effusa ac tremens
<sen. ag.  785-9> dubia labat cervice? famuli, attollite,
<sen. ag.  785-9> refovete gelido latice. iam recipit diem
<sen. ag.  785-9> marcente visu. suscita sensus tuos:
<sen. ag.  790-4> optatus ille portus aerumnis adest,
<sen. ag.  790-4> festus dies est.
<sen. ag.  790-4> Festus et Troiae fuit.
<sen. ag.  790-4> Veneremur aras.
<sen. ag.  790-4> Cecidit ante aras pater.
<sen. ag.  790-4> Iovem precemur pariter.
<sen. ag.  790-4> Herceum Iovem ?
<sen. ag.  790-4> Credis videre te Ilium?
<sen. ag.  790-4> Et Priamum simul.
<sen. ag.  790-4> Hic Troia non est.
<sen. ag.  790-4> Helena ubi est Troiam
<sen. ag.  795-9> puto.
<sen. ag.  795-9> Ne metue dominam famula,
<sen. ag.  795-9> Libertas adest.
<sen. ag.  795-9> Secura vive.
<sen. ag.  795-9> Mihi mori est securitas.
<sen. ag.  795-9> Nullum est periclum tibimet.
<sen. ag.  795-9> At magnum
<sen. ag.  795-9> tibi.
<sen. ag.  795-9> Victor timere quid potest?
<sen. ag.  795-9> Quod non timet.
<sen. ag.  800-4> Hanc fida famuli turba, dum excutiat deum,
<sen. ag.  800-4> retinete ne quid impotens peccet furor.
<sen. ag.  800-4> at te, pater, qui saeva torques fulmina
<sen. ag.  800-4> pellisque nubes, sidera et terras regis,
<sen. ag.  800-4> ad quem triumphi spolia victores ferunt,
<sen. ag.  805-9> et te sororem cuncta pollentis viri,
<sen. ag.  805-9> Argolica limo, pecore votivo libens
<sen. ag.  805-9> Arabumque donis supplice et fibra colam.
<sen. ag.  805-9> Argos nobilibus nobile civibus,
<sen. ag.  805-9> Argos iratae carum novercae,
<sen. ag.  810-4> semper ingentes alumnos
<sen. ag.  810-4> educas, numerum deorum
<sen. ag.  810-4> imparem aequasti: tuus ille
<sen. ag.  810-4> bis seno meruit labore
<sen. ag.  810-4> adlegi caelo
<sen. ag.  810-4> magnus Alcides, cui lege mundi
<sen. ag.  815-9> Iuppiter rupta geminavit horas
<sen. ag.  815-9> roscidae noctis iussitque Phoebum
<sen. ag.  815-9> tardius celeres agitare currus
<sen. ag.  815-9> et tuas lente remeare bigas,
<sen. ag.  815-9> pallida Phoebe;
<sen. ag.  815-9> rettulit pedem
<sen. ag.  820-4> nomen alternis stella quae mutat
<sen. ag.  820-4> seque mirata est Hesperum dici;
<sen. ag.  820-4> Aurora movit ad solitas vices
<sen. ag.  820-4> caput et relabens imposuit seni
<sen. ag.  820-4> collum marito.
<sen. ag.  820-4> sensit ortus, sensit occasus
<sen. ag.  825-9> Herculem nasci: violentus ille
<sen. ag.  825-9> nocte non una poterat creari.
<sen. ag.  825-9> tibi concitatus substitit mundus,
<sen. ag.  825-9> o puer subiture caelum.
<sen. ag.  825-9> te sensit Nemeaeus arto
<sen. ag.  830-4> pressus lacerto fulmineus leo
<sen. ag.  830-4> cervaque Parrhasis,
<sen. ag.  830-4> sensit Arcadii populator agri,
<sen. ag.  830-4> gemuitque taurus Dictaea linquens
<sen. ag.  830-4> horridus arva.
<sen. ag.  835-9> morte fecundum domuit draconem
<sen. ag.  835-9> vetuitque collo pereunte nasci,
<sen. ag.  835-9> geminosque fratres
<sen. ag.  835-9> pectore ex uno tria monstra natos
<sen. ag.  835-9> stipite incusso fregit insultans, '
<sen. ag.  840-4> duxitque ad ortus Hesperium pecus,
<sen. ag.  840-4> Geryonae spolium triformis.
<sen. ag.  840-4> egit Threicium gregem,
<sen. ag.  840-4> quem non Strymonii gramine fluminis
<sen. ag.  840-4> Hebrive ripis pavit tyrannus:
<sen. ag.  845-9> . hospitum dirus stabulis cruorem
<sen. ag.  845-9> praebuit saevis tinxitque crudos
<sen. ag.  845-9> ultimus rictus sanguis aurigae,
<sen. ag.  845-9> vidit Hippolyto ferox
<sen. ag.  845-9> pectore e medio rapi
<sen. ag.  845-9> spolium, et sagittis
<sen. ag.  850-4> nube percussa Stymphalis alto
<sen. ag.  850-4> decidit caelo;
<sen. ag.  850-4> arborque pomis fertilis aureis
<sen. ag.  850-4> extimuit manus insueta carpi
<sen. ag.  850-4> fugitque in auras leviore ramo.
<sen. ag.  855-9> audivit sonitum crepitante lamna
<sen. ag.  855-9> frigidus custos nescius somni,
<sen. ag.  855-9> linqueret cum iam nemus omne fulvo
<sen. ag.  855-9> plenus Alcides vacuum metallo.
<sen. ag.  855-9> tractus ad caelum canis inferorum
<sen. ag.  860-4> triplici catena tacuit nec ullo
<sen. ag.  860-4> latravit ore,
<sen. ag.  860-4> lucis ignotae metuens colorem.
<sen. ag.  860-4> te duce succidit
<sen. ag.  860-4> mendax Dardanidae domus
<sen. ag.  860-4> et sensit arcus iterum timendos;
<sen. ag.  865-9> te duce concidit
<sen. ag.  865-9> totidem diebus Troia quot annis.
<sen. ag.  865-9> Res agitur intus magna, par annis decem.
<sen. ag.  865-9> eheu quid hoc est? anime, consurge et cape
<sen. ag.  865-9> pretium furoris: vicimus victi Phryges.
<sen. ag.  870-4> bene est, resurgit Troia; traxisti iacens,
<sen. ag.  870-4> parens, Mycenas, terga dat victor tuus!
<sen. ag.  870-4> tam clara numquam providae mentis furor
<sen. ag.  870-4> ostendit oculis: video et intersum et fruor:
<sen. ag.  870-4> imago visus dubia non fallit meos:
<sen. ag.  875-9> spectemus. epulae regia instructae domo,
<sen. ag.  875-9> quales fuerunt ultimae Phrygibus dapes,
<sen. ag.  875-9> celebrantur: ostro lectus Iliaco nitet
<sen. ag.  875-9> merumque in auro veteris Assaraci trahunt.
<sen. ag.  875-9> en ipse picta veste sublimis iacet,
<sen. ag.  880-4> Priami superbas corpore exuvias gerens.
<sen. ag.  880-4> detrahere cultus uxor hostiles iubet,
<sen. ag.  880-4> induere potius coniugis fidae manu
<sen. ag.  880-4> textos amictus— horreo atque animo tremo:
<sen. ag.  880-4> regemne perimet exul et adulter virum?
<sen. ag.  885-9> venere fata. sanguinem extremae dapes
<sen. ag.  885-9> domini videbunt et cruor Baccho incidet.
<sen. ag.  885-9> mortifera vinctum perfide tradit neci
<sen. ag.  885-9> induta vestis: exitum manibus negant
<sen. ag.  885-9> caputque laxi et invii claudunt sinus.
<sen. ag.  890-4> haurit trementi semivir dextra latus,
<sen. ag.  890-4> nec penitus egit: vulnere in medio stupet.
<sen. ag.  890-4> at ille, ut altis hispidus silvis aper
<sen. ag.  890-4> cum casse vinctus temptat egressus tamen
<sen. ag.  890-4> artatque motu vincla et in cassum furit,
<sen. ag.  895-9> cupit fluentes undique et caecos sinus
<sen. ag.  895-9> dissicere et hostem quaerit implicitus suum.
<sen. ag.  895-9> armat bipenni Tyndaris dextram furens,
<sen. ag.  895-9> qualisque ad aras colla taurorum popa
<sen. ag.  895-9> designat oculis antequam ferro petat,
<sen. ag.  900-4> sic huc et illuc impiam librat manum.
<sen. ag.  900-4> habet, peractum est. pendet exigua male
<sen. ag.  900-4> caput amputatum parte et hinc trunco cruor
<sen. ag.  900-4> exundat, illic ora cum fremitu iacent.
<sen. ag.  900-4> nondum recedunt: ille iam exanimem petit
<sen. ag.  905-9> laceratque corpus, illa fodientem adiuvat.
<sen. ag.  905-9> uterque tanto scelere respondet suis:
<sen. ag.  905-9> est hic Thy este gnatus, haec Helenae soror.
<sen. ag.  905-9> stat ecce Titan dubius emerito die,
<sen. ag.  905-9> suane currat an Thyestea via.
<sen. ag.  910-4> Fuge, o paternae mortis auxilium unicum,
<sen. ag.  910-4> fuge et scelestas hostium vita manus,
<sen. ag.  910-4> eversa domus est funditus, regna occidunt,
<sen. ag.  910-4> hospes quis iste concitos currus agit?
<sen. ag.  910-4> germane, vultus veste furabor tuos.
<sen. ag.  915-9> quid, anime demens, refugis? externos times?
<sen. ag.  915-9> domus timenda est. pone iam trepidos metus,
<sen. ag.  915-9> Oresta: amici fida praesidia intuor.
<sen. ag.  915-9> Phocide relicta Strophius Elea inclutus
<sen. ag.  915-9> palma revertor. causa veniendi fuit
<sen. ag.  920-4> gratari amico, cuius impulsum manu
<sen. ag.  920-4> cecidit decenni Marte concussum Ilium,
<sen. ag.  920-4> quaenam ista lacrimis lugubrem vultum rigat
<sen. ag.  920-4> pavetque maesta? regium agnosco genus.
<sen. ag.  920-4> Electra, fletus causa quae laeta in domo est?
<sen. ag.  925-9> Pater peremptus scelere materno iacet,
<sen. ag.  925-9> comes paternae quaeritur natus neci,
<sen. ag.  925-9> Aegisthus arces Venere quaesitas tenet.
<sen. ag.  925-9> O nulla longi temporis felicitas!
<sen. ag.  925-9> Per te parentis memoriam obtestor mei,
<sen. ag.  930-4> per sceptra terris nota, per dubios deos:
<sen. ag.  930-4> recipe hunc Oresten ac pium furtum occule.
<sen. ag.  930-4> Etsi timendum caesus Agamemnon docet,
<sen. ag.  930-4> aggrediar et te, Oresta, furabor libens,
<sen. ag.  930-4> fidem secunda poscunt, adversa exigunt
<sen. ag.  935-9> cape hoc decorum ludicri certaminis,
<sen. ag.  935-9> insigne frontis; laeva victricem tenens
<sen. ag.  935-9> frondem virenti protegat ramo caput,
<sen. ag.  935-9> et ista donum palma Pisaei Iovis
<sen. ag.  935-9> velamen eadem praestet atque omen tibi.
<sen. ag.  940-4> tuque o paternis assidens frenis comes,
<sen. ag.  940-4> condisce, Pylade, patris exemplo fidem,
<sen. ag.  940-4> vos Graecia nunc teste veloces equi
<sen. ag.  940-4> infida cursu fugite praecipiti loca.
<sen. ag.  940-4> Excessit, abiit, currus effreno impetu
<sen. ag.  945-9> cffugit aciem, tuta iam cpperiar meos
<sen. ag.  945-9> hostes et ultro vulneri opponam caput.
<sen. ag.  945-9> Adest cruenta coniugis victrix sui
<sen. ag.  945-9> et signa caedis veste maculata gerit.
<sen. ag.  945-9> manus recenti sanguine etiamnunc madent
<sen. ag.  950-4> vultusque prae se scelera truculenti ferunt.
<sen. ag.  950-4> concedam ad aras. patere me vittis tuis,
<sen. ag.  950-4> Cassandra, iungi paria metuentem tibi.
<sen. ag.  950-4> Hostis parentis, impium atque audax caput,
<sen. ag.  950-4> quo more coetus publicos virgo petis?
<sen. ag.  955-9> Adulterarum virgo deserui domum.
<sen. ag.  955-9> Quis esse credat virginem?
<sen. ag.  955-9> Natam, tuam?
<sen. ag.  955-9> Modestiae cum matre.
<sen. ag.  955-9> Pietatem doces?
<sen. ag.  955-9> Animos viriles corde tumefacto geris;
<sen. ag.  955-9> sed agere domita feminam disces malo.
<sen. ag.  960-4> Nisi forte fallor, feminas ferrum decet.
<sen. ag.  960-4> Et esse demens te parem nobis putas?
<sen. ag.  960-4> Vobis? quis iste est alter Agamemnon tuus?
<sen. ag.  960-4> ut vidua loquere: vir caret vita tuus.
<sen. ag.  960-4> Indomita posthac virginis verba impiae
<sen. ag.  965-9> regina frangam; citius interea mihi
<sen. ag.  965-9> edissere ubi sit natus, ubi frater tuus.
<sen. ag.  965-9> Extra Mycenas.
<sen. ag.  965-9> Redde nunc natum mihi.
<sen. ag.  965-9> Et tu parentem redde.
<sen. ag.  965-9> Quo latitat loco?
<sen. ag.  965-9> Tuto quietus, regna non metuens nova:
<sen. ag.  970-4> iustae parenti satis.
<sen. ag.  970-4> At iratae parum.
<sen. ag.  970-4> morieris hodie.
<sen. ag.  970-4> Dummodo hac moriar manu.
<sen. ag.  970-4> recedo ab aris. sive te iugulo iuvat
<sen. ag.  970-4> mersisse ferrum, praebeo iugulum tibi;
<sen. ag.  970-4> seu more pecudum colla resecari placet,
<sen. ag.  975-9> intenta cervix vulnus expectat tuum.
<sen. ag.  975-9> scelus paratum est: caede respersam viri
<sen. ag.  975-9> atque obsoletam sanguine hoc dextram ablue.
<sen. ag.  975-9> Consors pericli pariter ac regni mei,
<sen. ag.  975-9> Aegisthe, gradere, gnata genetricem impie
<sen. ag.  980-4> probris lacessit, occulit fratrem abditum.
<sen. ag.  980-4> Furibunda virgo, vocis infandae sonum
<sen. ag.  980-4> et aure verba indigna materna opprime.
<sen. ag.  980-4> Etiam monebit sceleris infandi artifex,
<sen. ag.  980-4> per scelera gnatus, nomen ambiguum suis,
<sen. ag.  985-9> idem sororis gnatus et patris nepos?
<sen. ag.  985-9> Aegisthe, cessas impium ferro caput
<sen. ag.  985-9> demetere? fratrem reddat aut animam statim.
<sen. ag.  985-9> Abstrusa caeco carcere et saxo exigat
<sen. ag.  985-9> aevum, et per omnes torta poenarum modos
<sen. ag.  990-4> referre quem nunc occulit forsan volet
<sen. ag.  990-4> inops egens inclusa, paedore obruta,
<sen. ag.  990-4> vidua ante thalamos, exul, invisa omnibus
<sen. ag.  990-4> aethere negate sero subcumbet malis.
<sen. ag.  990-4> Concede mortem,
<sen. ag.  990-4> Si recusares, darem,
<sen. ag.  995-9> rudis est tyrannus morte qui poenam exigit.
<sen. ag.  995-9> Mortem aliquid ultra est?
<sen. ag.  995-9> Vita, si cupias mori.
<sen. ag.  995-9> abripite, famuli, monstrum et avectam procul
<sen. ag.  995-9> ultra Mycenas ultimo in regni angulo
<sen. ag.  995-9> vincite saeptam nocte tenebrosi specus,
<sen. ag.  1000-4> ut inquietam virginem carcer domet.
<sen. ag.  1000-4> At ista poenas capite persolvet suo
<sen. ag.  1000-4> captiva coniunx, regii paelex tori.
<sen. ag.  1000-4> trahite, ut sequatur coniugem ereptum milli.
<sen. ag.  1000-4> Ne trahite. vestros ipsa praecedam gradus.
<sen. ag.  1005-9> perferre prima nuntium Phrygibus meis
<sen. ag.  1005-9> propero: repletum ratibus eversis mare,
<sen. ag.  1005-9> captas Mycenas, mille ductorem ducum,
<sen. ag.  1005-9> ut paria fata Troicis lueret malis,
<sen. ag.  1005-9> perisse dono feminae: stupro, dolo.
<sen. ag.  1010-4> nihil moramur, rapite, quin grates ago.
<sen. ag.  1010-4> iam, iam iuvat vixisse post Troiam, iuvat.
<sen. ag.  1010-4> Furiosa, morere.
<sen. ag.  1010-4> Veniet et vobis furor.—
