<sen. oct.  0-4> Iam vaga caelo sidera fulgens
<sen. oct.  0-4> Aurora fugat.
<sen. oct.  0-4> surgit Titan radiante coma
<sen. oct.  0-4> mundoque diem reddit clarum,
<sen. oct.  5-9> age. tot tantis onerata malis,
<sen. oct.  5-9> repete assuetos iam tibi questus
<sen. oct.  5-9> atque aequoreas vince Alcyonas,
<sen. oct.  5-9> vince et volucres Pandionias:
<sen. oct.  5-9> gravior namque his fortuna tua est.
<sen. oct.  10-4> semper, genetrix, deflenda mihi,
<sen. oct.  10-4> prima meorum causa malorum,
<sen. oct.  10-4> tristes questus natae exaudi,
<sen. oct.  10-4> si quis remanet sensus in umbris,
<sen. oct.  10-4> utinam ante manu grandaeva sua
<sen. oct.  15-9> mea rupisset stamina Clotho,
<sen. oct.  15-9> tua quam maerens vulnera vidi
<sen. oct.  15-9> oraque foedo sparsa cruore!
<sen. oct.  15-9> o lux semper funesta mihi,
<sen. oct.  15-9> tempore ab illo
<sen. oct.  20-4> lux es tenebris invisa magis:
<sen. oct.  20-4> tulimus saevae iussa novercae,
<sen. oct.  20-4> hostilem animum vultusque truces,
<sen. oct.  20-4> illa illa meis tristis Erinys
<sen. oct.  20-4> thalamis Stygios praetulit ignes
<sen. oct.  20-4> teque extinxit, miserande pater,
<sen. oct.  20-4> modo cui totus paruit orbis
<sen. oct.  28a> cuique Britanni
<sen. oct.  27 28b> ultra Oceanum terga dedere,
<sen. oct.  27 28b> ducibus nostris ante ignoti
<sen. oct.  30-4> iurisque sui.
<sen. oct.  30-4> coniugis, heu me, pater, insidiis
<sen. oct.  30-4> oppresse iaces servatque domus
<sen. oct.  30-4> cum prole tua capta tyranno.
<sen. oct.  30-4> Fulgore primo captus et fragili bono
<sen. oct.  35-9> fallacis aulae quisquis attonitus stupet,
<sen. oct.  35-9> subito† latentis ecce Fortunae impetu
<sen. oct.  35-9> modo praepotentem cernat eversam domum
<sen. oct.  35-9> stirpem que Claudi, cuius imperio fuit
<sen. oct.  35-9> subiectus orbis, paruit liber diu
<sen. oct.  40-4> Oceanus et recepit invitus rates.
<sen. oct.  40-4> en qui Britannis primus imposuit iugum,
<sen. oct.  40-4> ignota tantis classibus texit freta
<sen. oct.  40-4> interque gentes barbaras tutus fuit
<sen. oct.  40-4> et saeva maria, coniugis scelere occidit;
<sen. oct.  45-9> mox illa gnati: cuius extinctus iacet
<sen. oct.  45-9> frater venenis, maeret infelix soror
<sen. oct.  45-9> eademque coniunx nec graves luctus valet
<sen. oct.  45-9> ira coacta tegere crudelis viri;
<sen. oct.  45-9> quem sancta refugit semper, atque odio pari
<sen. oct.  50-4> ardens maritus mutua flagrat face.
<sen. oct.  50-4> animum dolentis nostra solatur fides
<sen. oct.  50-4> pietasque frustra: vincit immitis dolor
<sen. oct.  50-4> consilia nostra nec regi mentis potest
<sen. oct.  50-4> generosus ardor, sed malis vires capit.
<sen. oct.  55-9> heu quam nefandum prospicit noster timor
<sen. oct.  55-9> scelus, quod utinam numen avertat deum.
<sen. oct.  55-9> O mea nullis aequanda malis
<sen. oct.  55-9> fortuna, licet
<sen. oct.  55-9> repetam luctus, Electra tuos.
<sen. oct.  60-4> tibi maerenti caesum licuit
<sen. oct.  60-4> flere parentem,
<sen. oct.  60-4> scelus ulcisci vindice fratre,
<sen. oct.  60-4> tua quem pietas hosti rapuit
<sen. oct.  60-4> texitque fides:
<sen. oct.  65-9> me crudeli sorte parentes
<sen. oct.  65-9> raptos prohibet lugere timor
<sen. oct.  65-9> fratrisque necem deflere vetat,
<sen. oct.  65-9> in quo fuerat spes una mihi
<sen. oct.  65-9> totque malorum breve solamen.
<sen. oct.  70-4> nunc in luctus servata meos
<sen. oct.  70-4> magni resto nominis umbra.
<sen. oct.  70-4> Vox en nostras perculit aures
<sen. oct.  70-4> tristis alumnae; cesset thalamis
<sen. oct.  70-4> inferre gradus tarda senectus?
<sen. oct.  75-9> Excipe nostras lacrimas, nutrix,
<sen. oct.  75-9> testis nostri fida doloris.
<sen. oct.  75-9> Quis te tantis solvet curis,
<sen. oct.  75-9> miseranda, dies?
<sen. oct.  75-9> Qui me Stygias mittet ad umbras.
<sen. oct.  80-4> Omina quaeso sint ista procul.
<sen. oct.  80-4> Non vota meos tua nunc casus,
<sen. oct.  80-4> sed fata regunt.
<sen. oct.  80-4> Dabit afflictae meliora deus
<sen. oct.  80-4> tempora mitis; tu modo blando
<sen. oct.  85-9> vince obsequio placata virum
<sen. oct.  85-9> Vincam saevos ante leones
<sen. oct.  85-9> tigresque truces,
<sen. oct.  85-9> fera quam saevi corda tyranni.
<sen. oct.  85-9> odit genitos sanguine claro,
<sen. oct.  90-4> spernit superos hominesque simul,
<sen. oct.  90-4> nec fortunam capit ipse suam
<sen. oct.  90-4> quam dedit illi per scelus ingens
<sen. oct.  90-4> infanda parens, licet ingratum
<sen. oct.  90-4> dirae pudeat munere matris
<sen. oct.  95-9> hoc imperium cepisse, licet
<sen. oct.  95-9> tantum munus morte rependat,
<sen. oct.  95-9> feret hunc titulum post fata tamen
<sen. oct.  95-9> femina longo semper in aevo.
<sen. oct.  95-9> Animi retine verba furentis,
<sen. oct.  99b> temere emissam comprime vocem.
<sen. oct.  100-4> Toleranda quamvis patiar, haud umquam queant
<sen. oct.  100-4> nisi morte tristi nostra finiri mala.
<sen. oct.  100-4> genetrice caesa, per scelus rapto patre,
<sen. oct.  100-4> orbata fratre, miseriis luctu obruta,
<sen. oct.  100-4> maerore pressa, coniugi invisa ac meae
<sen. oct.  105-9> subiecta famulae luce non grata fruor,
<sen. oct.  105-9> trepidante semper corde non mortis metu,
<sen. oct.  105-9> sed sceleris— absit crimen a fatis meis,
<sen. oct.  105-9> mori iuvabit; poena nam gravior nece est
<sen. oct.  105-9> videre tumidos et truces miserae mihi
<sen. oct.  110-4> vultus tyranni iungere atque hosti oscula. no
<sen. oct.  110-4> timere nutus cuius obsequium meus
<sen. oct.  110-4> haud ferre posset fata post fratris dolor
<sen. oct.  110-4> scelere interempti, cuius imperium tenet
<sen. oct.  110-4> et sorte gaudet auctor infandae necis.
<sen. oct.  110-4> quam saepe tristis umbra germani meis
<sen. oct.  110-4> offertur oculis, membra cum solvit quies
<sen. oct.  110-4> et fessa fletu lumina oppressit sopor:
<sen. oct.  110-4> modo facibus atris armat infirmas manus
<sen. oct.  110-4> oculosque et ora fratris infestus petit,
<sen. oct.  120-4> modo trepidus idem refugit in thalamos meos
<sen. oct.  120-4> persequitur hostis atque inhaerenti mihi
<sen. oct.  120-4> violentus ensem per latus nostrum rapit.
<sen. oct.  120-4> tunc tremor et ingens excutit somnos pavor
<sen. oct.  120-4> renovatque luctus et metus miserae mihi.
<sen. oct.  125-9> adice his superbam paelicem, nostrae domus
<sen. oct.  125-9> spoliis nitentem”, cuius in munus suam
<sen. oct.  125-9> Stygiae parentem natus imposuit rati,
<sen. oct.  125-9> quam dira post naufragia superato mari
<sen. oct.  125-9> ferro interemit saevior pelagi fretis:
<sen. oct.  130-4> quae spes salutis post nefas tantum mihi?
<sen. oct.  130-4> inimica victrix imminet thalamis meis
<sen. oct.  130-4> odioque nostri flagrat et pretium stupri
<sen. oct.  130-4> iustae maritum coniugis poscit caput.
<sen. oct.  130-4> emergere umbris et fer auxilium tuae
<sen. oct.  135-9> natae invocanti, genitor, aut Stygios sinus
<sen. oct.  135-9> tellure rupta pande, quo praeceps ferar.
<sen. oct.  135-9> Frustra parentis invocas manes tui,
<sen. oct.  135-9> miseranda, frustra, nulla cui prolis suae
<sen. oct.  135-9> manet inter umbras cura: qui nato suo
<sen. oct.  140-4> praeferre potuit sanguine alieno satum
<sen. oct.  140-4> genitamque fratris coniugem pactus sibi
<sen. oct.  140-4> toris nefandis flebili iunxit face.
<sen. oct.  140-4> hinc orta series facinorum: caedes, doli,
<sen. oct.  140-4> regni cupido, sanguinis clari sitis;
<sen. oct.  145-9> mactata soceri concidit thalamis gener
<sen. oct.  145-9> victima, tuis ne fieret hymenaeis potens.
<sen. oct.  145-9> pro facinus ingens! feminae est munus datus
<sen. oct.  145-9> Silanus et cruore foedavit suo
<sen. oct.  145-9> patrios penates,-criminis ficti reus.
<sen. oct.  150-4> intravit hostis, ei mihi, captam domum,
<sen. oct.  150-4> dolis novercae principis factus gener
<sen. oct.  150-4> idemque natus, iuvenis infandi ingeni,
<sen. oct.  150-4> scelerum capacis, dira cui genetrix facem
<sen. oct.  150-4> accendit et te iunxit invitam metu.
<sen. oct.  155-9> tantoque victrix facta successu ferox
<sen. oct.  155-9> ausa imminere est orbis imperio sacri.
<sen. oct.  155-9> quis tot referre facinorum formas potest
<sen. oct.  155-9> et spes nefandas feminae et blandos dolos
<sen. oct.  155-9> regnum petentis per gradus scelerum omnium?
<sen. oct.  160-4> tunc sancta Pietas extulit trepidos gradus
<sen. oct.  160-4> vacuamque Erinys saeva funesto pede
<sen. oct.  160-4> intravit aulam, polluit Stygia face
<sen. oct.  160-4> sacros penates, iura naturae furens
<sen. oct.  160-4> fasque omne rupit: miscuit coniunx viro
<sen. oct.  165-9> venena saeva, cecidit atque eadem sui
<sen. oct.  165-9> mox scelere nati; tu quoque extinctus iaces,
<sen. oct.  165-9> deflende nobis semper infelix puer,
<sen. oct.  165-9> modo sidus orbis, columen augustae domus,
<sen. oct.  165-9> Britanniae, heu me, nunc levis tantum cinis
<sen. oct.  170-4> et tristis umbra; saeva cui lacrimas dedit
<sen. oct.  170-4> etiam noverca, cum rogis artus tuos
<sen. oct.  170-4> dedit cremandos membraque et vultus deo
<sen. oct.  170-4> similes volanti funebris flamma abstulit.
<sen. oct.  170-4> Extinguat et me, ne manu nostra cadat!
<sen. oct.  175-9> Natura vires non dedit tantas tibi.
<sen. oct.  175-9> Dolor ira maeror miseriae luctus dabunt.
<sen. oct.  175-9> Vince obsequendo potius immitem virum.
<sen. oct.  175-9> Vt fratrem ademptum scelere restituat mihi?
<sen. oct.  175-9> Incolumis ut sis ipsa, labentem ut domum
<sen. oct.  180-4> genitoris olim subole restituas tua.
<sen. oct.  180-4> Expectat aliam principis subolem domus;
<sen. oct.  180-4> me dira miseri fata germani trahunt.
<sen. oct.  180-4> Confirmet animum civium tantus favor.
<sen. oct.  180-4> Solatur iste nostra, non relevat mala.
<sen. oct.  180-4> Vis magna populi est.
<sen. oct.  180-4> Principis maior
<sen. oct.  185-9> tamen.
<sen. oct.  185-9> Respiciet ipse coniugem,
<sen. oct.  185-9> Paelex vetat.
<sen. oct.  185-9> Invisa cunctis nempe.
<sen. oct.  185-9> Sed cara est viro.
<sen. oct.  185-9> Nondum uxor est.
<sen. oct.  185-9> Iam fiet, et genetrix
<sen. oct.  185-9> simul.
<sen. oct.  185-9> Iuvenilis ardor impetu primo furit,
<sen. oct.  190-4> languescit idem facile nec durat diu
<sen. oct.  190-4> in Venere turpi, ceu levis flammae vapor:
<sen. oct.  190-4> amor perennis coniugis castae manet.
<sen. oct.  190-4> violare prima quae toros ausa est tuos
<sen. oct.  190-4> animumque domini famula possedit diu,
<sen. oct.  195-9> iam metuit eadem—
<sen. oct.  195-9> Nempe praelatum sibi.
<sen. oct.  195-9> Subiecta et humilis, atque monumenta extruit
<sen. oct.  195-9> quibus timorem fassa testatur suum.
<sen. oct.  195-9> et hanc levis fallaxque destituet deus
<sen. oct.  195-9> volucer Cupido: «it licet forma eminens.
<sen. oct.  200-4> opibus superba, gaudium capiet breve.
<sen. oct.  200-4> Passa est similes ipsa dolores
<sen. oct.  200-4> regina deum,
<sen. oct.  200-4> cum se formas vertit in omnes
<sen. oct.  200-4> dominus caeli divumque pater-
<sen. oct.  205-9> et modo pennas sumpsit oloris
<sen. oct.  205-9> modo Sidonii cornua tauri,
<sen. oct.  205-9> aureus idem fluxit in imbri;
<sen. oct.  205-9> fulgent caelo sidera Ledae,
<sen. oct.  205-9> patrio residet Bacchus Olympo,
<sen. oct.  210-4> deus Alcides possidet Heben
<sen. oct.  210-4> nec Iunonis iam timet iras,
<sen. oct.  210-4> cuius gener est qui fuit hostis,
<sen. oct.  210-4> vicit sapiens tamen obsequium
<sen. oct.  210-4> coniugis altae pressusque dolor:
<sen. oct.  215-9> sola Tonantem tenet aetherio'
<sen. oct.  215-9> secura toro maxima Iuno,
<sen. oct.  215-9> nec mortali captus forma
<sen. oct.  215-9> deserit altam Iuppiter aulam,
<sen. oct.  215-9> tu quoque, terris altera Iuno,
<sen. oct.  220-4> soror Augusti coniunxque, graves
<sen. oct.  220-4> vince dolores.
<sen. oct.  220-4> Iungentur ante saeva sideribus freta
<sen. oct.  220-4> et ignis undae, Tartaro tristi polus,
<sen. oct.  220-4> lux alma tenebris, roscidae nocti dies,
<sen. oct.  225-9> quam cum scelesti coniugis mente impia
<sen. oct.  225-9> mens nostra, semper fratris extincti memor.
<sen. oct.  225-9> utinam nefandi principis dirum caput
<sen. oct.  225-9> obruere flammis caelitum rector paret,
<sen. oct.  225-9> qui saepe terras fulmine infesto quatit
<sen. oct.  230-4> mentesque nostras ignibus terret sacris
<sen. oct.  230-4> novisque monstris; vidimus caelo iubar
<sen. oct.  230-4> ardens cometam pandere infestam facem,
<sen. oct.  230-4> qua plaustra tardus noctis aeterna vice
<sen. oct.  230-4> regit Bootes, frigore Arctoo rigens:
<sen. oct.  235-9> en ipse diro spiritu saevi ducis
<sen. oct.  235-9> polluitur aether, gentibus clades novas
<sen. oct.  235-9> minantur astra, quas regit dux impius.
<sen. oct.  235-9> non tam ferum Typhona neglecto Iove
<sen. oct.  235-9> irata Tellus edidit quondam parens:
<sen. oct.  240-4> hic gravior illo pestis, hic hostis deum
<sen. oct.  240-4> hominumque templis expulit superos suis
<sen. oct.  240-4> civesque patria, spiritum fratri abstulit,
<sen. oct.  240-4> hausit cruorem matris— et lucem videt
<sen. oct.  240-4> fruiturque vita noxiam atque animam trahit!
<sen. oct.  245-9> pro summe genitor, tela cur frustra iacis
<sen. oct.  245-9> invicta totiens temere regali manu?
<sen. oct.  245-9> in tam nocentem dextra cur cessat tua?
<sen. oct.  245-9> utinam suorum facinorum poenas luat
<sen. oct.  250-4> orbis tyrannus, quem premit turpi iugo
<sen. oct.  250-4> morumque vitiis nomen Augustum inquinat!
<sen. oct.  250-4> Indignus ille, fateor, est thalamis tuis,
<sen. oct.  250-4> Nero insitivus, Domitio genitus patre,
<sen. oct.  250-4> sed cede fatis atque fortunae tuae,
<sen. oct.  250-4> alumna, quaeso neve violentam move
<sen. oct.  255-9> iram mariti, forsitan vindex deus
<sen. oct.  255-9> existet aliquis, Iactus et veniet dies.
<sen. oct.  255-9> Gravi deorum nostra iam pridem domus
<sen. oct.  255-9> urgetur ira, prima quam pressit Tenus
<sen. oct.  255-9> furore miserae dura genetricis meae,
<sen. oct.  260-4> quae nupta demens nupsit incesta face,
<sen. oct.  260-4> oblita nostri, coniugis, legum immemor.
<sen. oct.  260-4> illi soluta crine, succincta anguibus
<sen. oct.  260-4> ultrix Erinys venit ad Stygios toros
<sen. oct.  260-4> raptasque thalamis sanguine extinxit faces:
<sen. oct.  265-9> incendit ira principis pectus truci
<sen. oct.  265-9> caedem in nefandam: cecidit infelix parens,
<sen. oct.  265-9> heu, nostra ferro meque perpetuo obruit
<sen. oct.  265-9> extincta luctu; coniugem traxit suum
<sen. oct.  265-9> natumque ad umbras, prodidit lapsam domum.
<sen. oct.  270-4> Renovare luctus parce cum fletu pios,
<sen. oct.  270-4> manes parentis neve sollicita tuae,
<sen. oct.  270-4> graves furoris quae sui poenas dedit.
<sen. oct.  270-4> Quae fama modo venit ad aures?
<sen. oct.  270-4> utinam falso credita perdat
<sen. oct.  275-9> frustra totiens iactata fidem,
<sen. oct.  275-9> nec nova coniunx nostri thalamos
<sen. oct.  275-9> principis intret teneatque suos
<sen. oct.  275-9> nupta penates Claudia proles;
<sen. oct.  275-9> edat partu pignora pacis
<sen. oct.  280-4> qua tranquillus gaudeat orbis
<sen. oct.  280-4> servetque decus Roma aeternum,
<sen. oct.  280-4> fratris thalamos sortita tenet
<sen. oct.  280-4> maxima Iuno;
<sen. oct.  280-4> soror Augusti sociata toris
<sen. oct.  285-9> cur a patria pellitur aula?
<sen. oct.  285-9> sancta quid illi prodest pietas
<sen. oct.  286b> divusque pater,
<sen. oct.  286b> quid virginitas castusque pudor?
<sen. oct.  286b> nos quoque nostri sumus immemores
<sen. oct.  286b> post fata ducis, cuius stirpem
<sen. oct.  290-4> prodimus aegro suadente metu.
<sen. oct.  290-4> vera priorum virtus quondam
<sen. oct.  290-4> Romana fuit verumque genus
<sen. oct.  290-4> Martis in illis sanguisque viris,
<sen. oct.  290-4> illi reges hac expulerunt
<sen. oct.  295-9> urbe superbos
<sen. oct.  295-9> ultique tuos sunt bene manes,
<sen. oct.  295-9> virgo, dextra caesa parentis
<sen. oct.  295-9> ne servitium paterere grave et
<sen. oct.  295-9> improba ferret praemia victrix
<sen. oct.  295-9> dira libido.
<sen. oct.  295-9> te quoque bellum triste secutum est,
<sen. oct.  295-9> mactata tua miseranda manu,
<sen. oct.  295-9> nata Lucreti,
<sen. oct.  295-9> stuprum saevi passa tyranni.
<sen. oct.  295-9> dedit infandi sceleris poenas
<sen. oct.  305-9> cum Tarquinio Tullia coniunx,
<sen. oct.  305-9> quae per caesi membra parentis
<sen. oct.  305-9> egit saevos impia currus
<sen. oct.  305-9> laceroque seni violenta rogos
<sen. oct.  305-9> nata negavit.
<sen. oct.  310-4> haec quoque nati videre nefas
<sen. oct.  310-4> saecula magnum,
<sen. oct.  310-4> cum Tyrrhenum rate ferali
<sen. oct.  310-4> princeps captam fraude parentem
<sen. oct.  313b> misit in aequor.
<sen. oct.  313b> properant placidos linquere portus
<sen. oct.  315-9> iussi nautae,
<sen. oct.  315-9> resonant remis pulsata freta:
<sen. oct.  315-9> fertur in altum provecta ratis,
<sen. oct.  315-9> quae resoluto robore labens
<sen. oct.  315-9> pressa dehiscit sorbetque mare.
<sen. oct.  320-4> tollitur ingens clamor ad astra
<sen. oct.  320-4> cum femineo mixtus planctu.
<sen. oct.  320-4> mors ante oculos dira vagatur;
<sen. oct.  320-4> quaerit leti sibi quisque fugam:
<sen. oct.  320-4> alii lacerae puppis tabulis
<sen. oct.  325-9> haerent nudi fluctusque secant,
<sen. oct.  325-9> repetunt alii litora nantes;
<sen. oct.  325-9> multos mergunt fata profundo,
<sen. oct.  325-9> scindit vestes Augusta suas
<sen. oct.  325-9> laceratque comas
<sen. oct.  330-4> rigat et maestis fletibus ora.
<sen. oct.  330-4> postquam spes est nulla salutis,
<sen. oct.  330-4> ardens ira, iam victa malis:
<sen. oct.  330-4> 'haec' exclamat 'mihi pro tanto
<sen. oct.  330-4> munere reddis praemia, nate?
<sen. oct.  335-9> hac sum, fateor, digna carina,
<sen. oct.  335-9> quae te genui, quae tibi lucem
<sen. oct.  335-9> atque imperium nomenque dedi
<sen. oct.  335-9> Caesaris amens.
<sen. oct.  335-9> exere vultus Acheronte tuos
<sen. oct.  340-4> poenisque meis pascere, coniunx:
<sen. oct.  340-4> ego causa tuae, miserande, necis
<sen. oct.  340-4> natoque tuo funeris auctor
<sen. oct.  340-4> en, ut merui, ferar ad manes
<sen. oct.  340-4> inhumata tuos,
<sen. oct.  345-9> obruta saevis aequoris undis'.
<sen. oct.  345-9> feriunt fluctus ora loquentis,
<sen. oct.  345-9> ruit in pelagus
<sen. oct.  345-9> rursumque salo pressa resurgit,
<sen. oct.  345-9> pellit palmis cogente metu
<sen. oct.  350-4> freta, set cedit fessa labori.
<sen. oct.  350-4> mansit tacitis in pectoribus
<sen. oct.  350-4> spreta tristi iam morte fides:
<sen. oct.  350-4> multi dominae ferre auxilium
<sen. oct.  350-4> pelago fractis viribus audent,
<sen. oct.  355-9> bracchia quamvis lenta trahentem
<sen. oct.  355-9> voce hortantur manibusque levant.
<sen. oct.  356b> quid tibi saevi
<sen. oct.  356b> fugisse maris profuit undas?
<sen. oct.  356b> ferro es nati moritura tui,
<sen. oct.  356b> cuius facinus vix posteritas,
<sen. oct.  360-4> tarde semper saecula credent.
<sen. oct.  360-4> furit ereptam pelagoque dolet
<sen. oct.  360-4> vivere matrem
<sen. oct.  360-4> impius, ingens geminatque nefas:
<sen. oct.  360-4> ruit in miserae fata parentis
<sen. oct.  365-9> patiturque moram sceleris nullam.
<sen. oct.  365-9> missus peragit iussa satelles:
<sen. oct.  365-9> reserat dominae pectora ferro.
<sen. oct.  365-9> caedis moriens illa ministrum
<sen. oct.  365-9> rogat infelix,
<sen. oct.  370-4> utero dirum condat ut ensem:
<sen. oct.  370-4> 'hic est, hic est fodiendus' ait
<sen. oct.  370-4> 'ferro, monstrum qui tale tulit
<sen. oct.  370-4> post hanc vocem
<sen. oct.  370-4> cum supremo mixtam gemitu
<sen. oct.  375-9> animam tandem
<sen. oct.  375-9> per fera tristem vulnera reddit.
<sen. oct.  375-9> Quid me, potens Fortuna, fallaci mihi
<sen. oct.  375-9> blandita vultu, sorte contentum mea
<sen. oct.  375-9> alte extulisti, gravius ut ruerent edita
<sen. oct.  380-4> .receptus arce totque prospicerem metus?
<sen. oct.  380-4> melius latebam procul ab invidiae malis
<sen. oct.  380-4> remotus inter Corsici rupes maris,
<sen. oct.  380-4> ubi liber animus et sui iuris mihi
<sen. oct.  380-4> semper vacabat studia recolenti mea.
<sen. oct.  385-9> o quam iuvabat, quo nihil maius parens
<sen. oct.  385-9> Natura genuit, operis immensi artifex,
<sen. oct.  385-9> caelum intueri, solis et currus sacros
<sen. oct.  385-9> mundique motus solis alternas vices
<sen. oct.  385-9> orbemque Phoebea, astra quem cingunt vaga,
<sen. oct.  390-4> lateque fulgens aetheris magni decus;
<sen. oct.  390-4> qui si senescit, tantus in caecum chaos
<sen. oct.  390-4> casurus iterum: tunc adest mundo dies
<sen. oct.  390-4> supremus ille, qui premat genus impium
<sen. oct.  390-4> caeli ruina, rursus ut stirpem novam
<sen. oct.  395-9> generet renascens melior, ut quondam tulit
<sen. oct.  395-9> iuvenis, tenente regna Saturno poli.
<sen. oct.  395-9> tunc illa virgo, numinis magni dea,
<sen. oct.  395-9> Iustitia, caelo missa cum sancta Fide
<sen. oct.  395-9> terris regebat mitis humanum genus.
<sen. oct.  400-4> non bella norant, non tubae fremitus truces,
<sen. oct.  400-4> non arma gentes, cingere assuerant suas
<sen. oct.  400-4> muris nec urbes: pervium cunctis iter,
<sen. oct.  400-4> communis usus omnium rerum fuit;
<sen. oct.  400-4> et ipsa Tellus laeta fecundos sinus
<sen. oct.  405-9> pandebat ultro, tam piis felix parens
<sen. oct.  405-9> et tuta alumnis. alia sed suboles minus
<sen. oct.  405-9> conspecta mitis, tertium sollers genus
<sen. oct.  405-9> novas ad artes extitit, sanctum tamen;
<sen. oct.  405-9> mox inquietum, quod sequi cursu feras
<sen. oct.  410-4> auderet acres, fluctibus tectos gravi
<sen. oct.  410-4> extrahere pisces rete vel calamo levi
<sen. oct.  410-4> decipere volucres crate vel
<sen. oct.  410-4> tenere laqueo, premere subiectos iugo
<sen. oct.  410-4> tauros feroces, vomere immunem prius
<sen. oct.  415-9> sulcare terram, laesa quae fruges suas
<sen. oct.  415-9> interius alte condidit sacro sinu.
<sen. oct.  415-9> sed in parentis viscera intravit suae
<sen. oct.  415-9> deterior aetas: eruit ferrum grave
<sen. oct.  415-9> aurumque, saevas mox et armavit manus;
<sen. oct.  420-4> partita fines regna constituit, novas
<sen. oct.  420-4> extruxit urbes/ tecta defendit sua,
<sen. oct.  420-4> aliena telis aut petit praedae imminens.
<sen. oct.  420-4> neglecta terras fugit et mores feros
<sen. oct.  420-4> hominum et cruenta caede pollutas manus
<sen. oct.  425-9> Astraea virgo, siderum magnum decus.
<sen. oct.  425-9> cupido belli crevit atque auri fames
<sen. oct.  425-9> totum per orbem, maximum exortum est malum
<sen. oct.  425-9> luxuria, pestis blanda, cui vires dedit
<sen. oct.  425-9> roburque longum tempus atque error gravis.
<sen. oct.  430-4> collecta vitia per tot aetates diu
<sen. oct.  430-4> in nos redundant: saeculo premimur gravi,
<sen. oct.  430-4> quo scelera regnant, saevit impietas furens,
<sen. oct.  430-4> turpi libido Venere dominatur potens,
<sen. oct.  430-4> luxuria victrix orbis immensas opes
<sen. oct.  435-9> iam pridem avaris manibus, ut perdat, rapit.
<sen. oct.  435-9> sed ecce, gressu fertur attonito Nero
<sen. oct.  435-9> trucique vultu, quid ferat mente horreo.
<sen. oct.  435-9> Perage imperata: mitte, qui Plauti mihi
<sen. oct.  438b> Sullaeque caesi referat abscisum caput.
<sen. oct.  438b> Iussa haud morabor: castra confestim petam.
<sen. oct.  440-4> Nihil in propinquos temere constitui decet.
<sen. oct.  440-4> Iustum esse facile est cui vacat pectus metu.
<sen. oct.  440-4> Magnum timoris remedium clementia est.
<sen. oct.  440-4> Extinguere hostem maxima est virtus ducis.
<sen. oct.  440-4> Servare cives maior est patriae patri.
<sen. oct.  445-9> Praecipere mitem convenit pueris senem.
<sen. oct.  445-9> Regenda magis est fervida adolescentia.
<sen. oct.  445-9> Aetate in hac sat esse consilii reor.
<sen. oct.  445-9> Vt facta superi comprobent semper tua.
<sen. oct.  445-9> Stulte verebor, ipse cum faciam, deos.
<sen. oct.  450-4> Hoc plus verere quod licet tantum tibi.
<sen. oct.  450-4> Fortuna nostra cuncta permittit mihi.
<sen. oct.  450-4> Crede obsequenti parcius: levis est dea.
<sen. oct.  450-4> Inertis est nescire quid liceat sibi.
<sen. oct.  450-4> Id facere laus est quod decet, non quod licet.
<sen. oct.  455-9> Calcat iacentem vulgus.
<sen. oct.  455-9> Invisum opprimit.
<sen. oct.  455-9> Ferrum tuetur principem.
<sen. oct.  455-9> Melius fides.
<sen. oct.  455-9> Decet timeri Caesarem.
<sen. oct.  455-9> At plus diligi.
<sen. oct.  455-9> Metuant necesse est—
<sen. oct.  455-9> Quicquid exprimitur
<sen. oct.  455-9> grave est.
<sen. oct.  455-9> Iussisque nostris pareant.
<sen. oct.  455-9> Iusta impera.
<sen. oct.  460-4> Statuam ipse.
<sen. oct.  460-4> Quae consensus efficiat rata.
<sen. oct.  460-4> Respectus ensis faciet.
<sen. oct.  460-4> HOC absit nefas.
<sen. oct.  460-4> An patiar ultra sanguinem nostrum peti,
<sen. oct.  460-4> inultus et contemptus ut subito opprimar?
<sen. oct.  460-4> exilia non fregere summotos procul
<sen. oct.  465-9> Plautum atque Sullam, pertinax quorum furor
<sen. oct.  465-9> armat ministros sceleris in caedem meam,
<sen. oct.  465-9> absentium cum maneat etiam ingens favor
<sen. oct.  465-9> in urbe nostra, qui fovet spes exulum.
<sen. oct.  465-9> tollantur hostes ense suspecti mihi,
<sen. oct.  470-4> invisa coniunx pereat et carum sibi
<sen. oct.  470-4> fratrem sequatur, quicquid excelsum est cadat.
<sen. oct.  470-4> Pulcrum eminere est inter illustres viros,
<sen. oct.  470-4> consulere patriae, parcere afflictis, fera
<sen. oct.  470-4> caede abstinere tempus atque irae dare,
<sen. oct.  475-9> orbi quietem, saeculo pacem suo.
<sen. oct.  475-9> haec summa virtus, petitur hac caelum via.
<sen. oct.  475-9> sic ille patriae primus Augustus parens
<sen. oct.  475-9> complexus astra est colitur et templis deus.
<sen. oct.  475-9> illum tamen Fortuna iactavit diu
<sen. oct.  480-4> terra marique per graves belli vices,
<sen. oct.  480-4> hostes parentis donec oppressit, sui;
<sen. oct.  480-4> tibi numen incruenta summisit suum
<sen. oct.  480-4> et dedit habenas imperi facili manu
<sen. oct.  480-4> nutuque terras maria subiecit tuo.
<sen. oct.  485-9> invidia tristis victa consensu pio
<sen. oct.  485-9> cessit; senatus, equitis accensus favor;
<sen. oct.  485-9> plebisque votis atque iudicio patrum
<sen. oct.  485-9> tu pacis auctor, generis humani arbiter
<sen. oct.  485-9> electus orbem iam sacra specie regis
<sen. oct.  490-4> patriae parens: quod nomen ut serves petit
<sen. oct.  490-4> suosque cives Roma commendat tibi.
<sen. oct.  490-4> Munus deorum est, ipsa quod servit mihi
<sen. oct.  490-4> Roma et senatus quodque ab invitis preces
<sen. oct.  490-4> humilesque voces exprimit nostri metus.
<sen. oct.  495-9> servare cives principi et patriae graves,
<sen. oct.  495-9> claro tumentes genere quae dementia est,
<sen. oct.  495-9> cum liceat una voce suspectos sibi
<sen. oct.  495-9> mori iubere? Brutus in caedem ducis,
<sen. oct.  495-9> a quo salutem tulerat, armavit manus:
<sen. oct.  500-4> invictus acie, gentium domitor, Iovi
<sen. oct.  500-4> aequatus altos ipse per honorum gradus
<sen. oct.  500-4> Caesar nefando civium scelere occidit.
<sen. oct.  500-4> quantum cruoris Roma tum vidit sui.
<sen. oct.  500-4> lacerata totiens! ille qui meruit pia
<sen. oct.  505-9> virtute caelum, divus Augustus, viros
<sen. oct.  505-9> quot interemit nobiles, iuvenes senes
<sen. oct.  505-9> sparsos per orbem, cum suos mortis metu
<sen. oct.  505-9> fugerent penates et trium ferrum ducum,
<sen. oct.  505-9> tabula notante deditos tristi neci!
<sen. oct.  510-4> exposita rostris capita caesorum patres
<sen. oct.  510-4> videre maesti, flere nec licuit suos,
<sen. oct.  510-4> non gemere dira tabe polluto foro,
<sen. oct.  510-4> stillante sanie per putres vultus gravi.
<sen. oct.  510-4> nec finis hic cruoris aut caedis stetit:
<sen. oct.  515-9> pavere volucres et feras saevas diu
<sen. oct.  515-9> tristes Philippi, † hausit et Siculum mare
<sen. oct.  515-9> classes virosque † saepe cedentes suos.
<sen. oct.  515-9> concussus orbis viribus magnis ducum:
<sen. oct.  515-9> superatus acie puppibus Nilum petit
<sen. oct.  520-4> fugae paratis, ipse periturus brevi:
<sen. oct.  520-4> hausit cruorem incesta Romani ducis
<sen. oct.  520-4> Aegyptus iterum; nunc leves umbras tegit.
<sen. oct.  520-4> illic sepultum est impie gestum diu
<sen. oct.  520-4> civile bellum, condidit tandem suos
<sen. oct.  525-9> iam fessus enses victor hebetatos feris
<sen. oct.  525-9> vulneribus, et continuit imperium metus.
<sen. oct.  525-9> armis fideque militis tutus fuit,
<sen. oct.  525-9> pietate nati factus eximia deus,
<sen. oct.  525-9> post fata consecratus et templis datus.
<sen. oct.  530-4> nos quoque manebunt astra, si saevo prior
<sen. oct.  530-4> ense occuparo quicquid infestum est mihi
<sen. oct.  530-4> dignaque nostram subole fundaro domum.
<sen. oct.  530-4> Implebit aulam stirpe caelesti tuam
<sen. oct.  530-4> generata divo Claudiae gentis decus,
<sen. oct.  535-9> sortita fratris more Iunonis toros.
<sen. oct.  535-9> Incesta genetrix detrahit generi fidem,
<sen. oct.  535-9> animusque numquam coniugis iunctus mihi.
<sen. oct.  535-9> Teneris in annis haud satis clara est fides,
<sen. oct.  535-9> pudore victus cum tegit flammas amor.
<sen. oct.  540-4> Hoc equidem et ipse credidi frustra diu,
<sen. oct.  540-4> manifesta quamvis pectore insociabili
<sen. oct.  540-4> vultuque signa properent odium mei,
<sen. oct.  540-4> tandem quod ardens statuit ulcisci dolor.
<sen. oct.  540-4> dignamque thalamis coniugem inveni meis
<sen. oct.  545-9> genere atque forma, victa cui cedat Venus
<sen. oct.  545-9> Iovisque coniunx et ferox armis dea.
<sen. oct.  545-9> Probitas fidesque coniugis, mores pudor
<sen. oct.  545-9> placeant marito: sola perpetuo manent
<sen. oct.  545-9> subiecta nulli mentis atque animi bona;
<sen. oct.  550-4> florem decoris singuli carpunt dies.
<sen. oct.  550-4> Omnes in unam contulit laudes deus
<sen. oct.  550-4> talemque nasci fata voluerunt mihi.
<sen. oct.  550-4> Recedet a te (temere ne credas) amor.
<sen. oct.  550-4> Quem summovere fulminis dominus nequit,
<sen. oct.  555-9> caeli tyrannum, saeva qui penetrat freta
<sen. oct.  555-9> Ditisque regna, detrahit superos polo?
<sen. oct.  555-9> Volucrem esse Amorem fingit immitem deum
<sen. oct.  555-9> mortalis error, armat et telis manus
<sen. oct.  555-9> arcuque sacras, instruit saeva face
<sen. oct.  560-4> genitumque credit Venere, Vulcano satum:
<sen. oct.  560-4> vis magna mentis blandus atque animi calor
<sen. oct.  560-4> Amor est; iuventa gignitur, luxu otio
<sen. oct.  560-4> nutritur inter laeta Fortunae bona.
<sen. oct.  560-4> quem si fovere atque alere desistas, cadit
<sen. oct.  565-9> brevique vires perdit extinctus suas.
<sen. oct.  565-9> Hanc esse vitae maximam causam reor,
<sen. oct.  565-9> per quam voluptas oritur; interitu caret,
<sen. oct.  565-9> cum procreetur semper humanum genus
<sen. oct.  565-9> Amore grato, qui truces mulcet feras.
<sen. oct.  570-4> hic mihi iugales praeferat taedas deus
<sen. oct.  570-4> iungatque nostris igne Poppaeam toris.
<sen. oct.  570-4> Vix sustinere possit hos thalamos dolor
<sen. oct.  570-4> videre populi, sancta nec pietas sinat.
<sen. oct.  570-4> Prohibebor unus facere quod cunctis licet?
<sen. oct.  575-9> Maiora populus semper a summo exigit.
<sen. oct.  575-9> Libet experiri, viribus fractus meis
<sen. oct.  575-9> an cedat animis temere conceptus favor.
<sen. oct.  575-9> Obsequere potius civibus placidus tuis.
<sen. oct.  575-9> Male imperatur, cum regit vulgus duces.
<sen. oct.  580-4> Nihil impetrare cum valet, iuste dolet.
<sen. oct.  580-4> Exprimere ius est, ferre quod nequeunt preces?
<sen. oct.  580-4> Negare durum est.
<sen. oct.  580-4> Principem cogi nefas.
<sen. oct.  580-4> Remittat ipse.
<sen. oct.  580-4> Fama sed victum feret.
<sen. oct.  580-4> Levis atque vana.
<sen. oct.  580-4> Sit licet, multos notat.
<sen. oct.  585-9> Excelsa metuit.
<sen. oct.  585-9> Non minus carpit tamen.
<sen. oct.  585-9> Facile opprimetur. merita te divi patris
<sen. oct.  585-9> aetasque frangat coniugis, probitas pudor.,
<sen. oct.  585-9> Desiste tandem, iam gravis nimium mihi,
<sen. oct.  585-9> instare: liceat facere quod Seneca improbat.
<sen. oct.  590-4> et ipse populi vota iam pridem moror,
<sen. oct.  590-4> cum portet utero pignus et partem mei.
<sen. oct.  590-4> quin destinamus proximum thalamis diem?
<sen. oct.  590-4> Tellure rupta Tartaro gressum extuli,
<sen. oct.  590-4> Stygiam cruenta praeferens dextra facem
<sen. oct.  595-9> thalamis scelestis: nubat his flammis meo
<sen. oct.  595-9> Poppaea nato iuncta, quas vindex manus
<sen. oct.  595-9> dolorque matris vertet ad tristes rogos.
<sen. oct.  595-9> manet inter umbras impiae caedis mihi
<sen. oct.  595-9> semper memoria, manibus nostris gravis
<sen. oct.  600-4> adhuc inultis: reddita est meritis meis
<sen. oct.  600-4> funesta merces puppis et pretium imperi
<sen. oct.  600-4> nox illa qua naufragia deflevi mea;
<sen. oct.  600-4> comitum necem natique crudelis nefas
<sen. oct.  600-4> deflere votum fuerat— haud tempus datum est
<sen. oct.  605-9> lacrimis, sed ingens scelere geminavit nefas.
<sen. oct.  605-9> perempta ferro, foeda vulneribus sacros
<sen. oct.  605-9> intra penates spiritum effudi gravem
<sen. oct.  605-9> erepta pelago, sanguine extinxi meo
<sen. oct.  605-9> nec odia nati: saevit in nomen ferus
<sen. oct.  610-4> matris tyrannus, obrui meritum cupit,
<sen. oct.  610-4> simulacra, titulos destruit matris metu
<sen. oct.  610-4> totum per orbem quem dedit poenam in meam
<sen. oct.  610-4> puero regendum noster infelix amor.
<sen. oct.  610-4> extinctus umbras agitat infestus meas
<sen. oct.  615-9> flammisque vultus noxios coniunx petit,
<sen. oct.  615-9> instat', minatur, imputat fatum mihi
<sen. oct.  615-9> tumulumque nati, poscit auctorem necis,
<sen. oct.  615-9> iam parce: dabitur, tempus haud longum peto.
<sen. oct.  615-9> ultrix Erinys impio dignum parat
<sen. oct.  620-4> letum tyranno, verbera et turpem fugam
<sen. oct.  620-4> poenasque quis et Tantali vincat sitim,
<sen. oct.  620-4> dirum laborem Sisyphi, Tityi alitem
<sen. oct.  620-4> Ixionisque membra rapientem rotam.
<sen. oct.  620-4> licet extruat marmoribus atque auro tegat
<sen. oct.  625-9> superbus aulam, limen armatae ducis
<sen. oct.  625-9> servent cohortes, mittat immensas opes
<sen. oct.  625-9> exhaustus orbis, supplices dextram petant
<sen. oct.  625-9> Parthi cruentam, regna divitias ferant:
<sen. oct.  625-9> veniet dies tempusque quo reddat sui3
<sen. oct.  630-4> animam nocentem sceleribus, iugulum hostibus
<sen. oct.  630-4> desertus ac destructus et cunctis egens.
<sen. oct.  630-4> heu, quo labor, quo vota ceciderant mea?
<sen. oct.  630-4> quo te furor provexit attonitum tuus
<sen. oct.  630-4> et fata, nate, cedat ut tantis malis
<sen. oct.  635-9> genetricis ira quae tuo scelere occidit?
<sen. oct.  635-9> utinam antequam te parvulum in lucem edidi
<sen. oct.  635-9> aluique, saevae nostra lacerassent ferae
<sen. oct.  635-9> viscera: sine ullo scelere, sine sensu innocens
<sen. oct.  635-9> meus occidisses; iunctus atque haerens mihi
<sen. oct.  640-4> semper quietam cerneres sedem inferum,
<sen. oct.  640-4> proavos patremque, nominis magni viros,
<sen. oct.  640-4> quos nunc pudor luctusque perpetuus manet
<sen. oct.  640-4> ex te, nefande, meque quae talem tuli.
<sen. oct.  640-4> quid tegere cesso Tartaro vultus meos,
<sen. oct.  645-9> noverca coniunx mater infelix meis?
<sen. oct.  645-9> Parcite lacrimis urbis festo
<sen. oct.  645-9> laetoque die, ne tantus amor
<sen. oct.  645-9> nostrique favor principis acres
<sen. oct.  645-9> suscitet iras vobisque ego sim
<sen. oct.  650-4> causa malorum, non hoc primum
<sen. oct.  650-4> pectora vulnus mea senserunt:
<sen. oct.  650-4> graviora tuli; dabit hic nostris
<sen. oct.  650-4> finem curis vel morte dies:
<sen. oct.  650-4> non ego saevi cernere cogar
<sen. oct.  655-9> coniugis ora,
<sen. oct.  655-9> non invisos intrare mihi
<sen. oct.  655-9> thalamos famulae;
<sen. oct.  655-9> soror Augusti, non uxor ero.
<sen. oct.  655-9> absint tantum tristes poenae
<sen. oct.  660-4> letique metus.
<sen. oct.  660-4> scelerum diri, miseranda, viri
<sen. oct.  660-4> potes hoc demens sperare memor?
<sen. oct.  660-4> hos ad thalamos servata diu
<sen. oct.  660-4> victima tandem funesta cades.
<sen. oct.  665-9> sed quid patrios saepe penates
<sen. oct.  665-9> respicis udis confusa genis?
<sen. oct.  665-9> propera tectis efferre gradus,
<sen. oct.  665-9> linque cruentam principis aulam.
<sen. oct.  665-9> En illuxit suspecta diu,
<sen. oct.  670-4> fama totiens iactata dies:
<sen. oct.  670-4> cessit thalamis Claudia diri
<sen. oct.  670-4> pulsa Neronis,
<sen. oct.  670-4> quos iam victrix Poppaea tenet,
<sen. oct.  670-4> cessat pietas dum nostra gravi
<sen. oct.  675-9> compressa metu segnisque dolor.
<sen. oct.  675-9> ubi Romani vis est populi,
<sen. oct.  675-9> fregit claros quae saepe duces,
<sen. oct.  675-9> dedit in victae leges patriae,
<sen. oct.  675-9> fasces dignis civibus olim,
<sen. oct.  680-4> iussit bellum pacemque, feras
<sen. oct.  680-4> gentes domuit,
<sen. oct.  680-4> captos reges carcere clausit?
<sen. oct.  680-4> gravis en oculis undique nostris
<sen. oct.  680-4> iam Poppaeae fulget imago,
<sen. oct.  685a> iuncta Neroni!
<sen. oct.  685b> affligat humo violenta manus
<sen. oct.  685b> similes nimium vultus dominae
<sen. oct.  685b> ipsamque toris detrahat altis
<sen. oct.  685b> petat infestis mox et flammis
<sen. oct.  685b> telisque feris principis aulam.
<sen. oct.  690-4> Quo trepida gressum coniugis thalamis tui
<sen. oct.  690-4> effers, alumna, quidve secretum petis
<sen. oct.  690-4> turbata vultu? cur genae fletu madent?
<sen. oct.  690-4> certe petitus precibus et votis dies
<sen. oct.  690-4> nostris refulsit: Caesari iuncta es tuo
<sen. oct.  695-9> taeda iugali, quem tuus cepit decor
<sen. oct.  695-9> et culpa †Senecae, tradidit vinctum tibi
<sen. oct.  695-9> genetrix Amoris, maximum numen, Venus.
<sen. oct.  695-9> o qualis altos quanta pressisti toros
<sen. oct.  695-9> residens in aula! vidit attonitus tuam
<sen. oct.  700-4> formam senatus, tura cum superis dares
<sen. oct.  700-4> sacrasque grato spargeres aras mero,
<sen. oct.  700-4> velata summum flammeo tenui caput;
<sen. oct.  700-4> et ipse lateri iunctus atque haerens tuo
<sen. oct.  700-4> sublimis inter civium laeta omina
<sen. oct.  705-9> incessit habitu atque ore laetitiam gerens
<sen. oct.  705-9> princeps superbo: talis emersam freto
<sen. oct.  705-9> spumante Peleus coniugem accepit Thetin,
<sen. oct.  705-9> quorum toros celebrasse caelestes ferunt,
<sen. oct.  705-9> pelagique numen omne consensu pari.
<sen. oct.  710-4> quae subita vultus causa mutavit tuos?
<sen. oct.  710-4> quid pallor iste, quid ferant lacrimae doce.
<sen. oct.  710-4> Confusa tristi proximae noctis metu
<sen. oct.  710-4> visuque, nutrix, mente turbata feror,
<sen. oct.  710-4> defecta sensu. laeta nam postquam dies
<sen. oct.  715-9> 'sideribus atris cessit et nocti polus,
<sen. oct.  715-9> inter Neronis iuncta complexus mei
<sen. oct.  715-9> somno resolvor; nec diu placida frui
<sen. oct.  715-9> quiete licuit. visa nam thalamos meos
<sen. oct.  715-9> celebrare turba est maesta: resolutis comis
<sen. oct.  720-4> matres Latinae flebiles planctus dabant;
<sen. oct.  720-4> inter tubarum saepe terribilem sonum
<sen. oct.  720-4> sparsam cruore coniugis genetrix mei
<sen. oct.  720-4> vultu minaci saeva quatiebat facem,
<sen. oct.  720-4> quam dum sequor coacta praesenti metu,
<sen. oct.  725-9> diducta subito patuit ingenti mihi
<sen. oct.  725-9> tellus hiatu; lata quo praeceps toros
<sen. oct.  725-9> cerno iugales pariter et miror meos,
<sen. oct.  725-9> in quis residi fessa. venientem intuor
<sen. oct.  725-9> comitante turba coniugem quondam meum
<sen. oct.  730-4> natumque; properat petere complexus meos
<sen. oct.  730-4> Crispinus, intermissa, libare oscula:
<sen. oct.  730-4> irrupit intra tecta cum trepidus mea
<sen. oct.  730-4> ensemque iugulo condidit saevum Nero.
<sen. oct.  730-4> tandem quietem magnus excussit timor;
<sen. oct.  735-9> quatit ossa et artus horridus nostros tremor
<sen. oct.  735-9> pulsatque pectus; continet vocem timor,
<sen. oct.  735-9> quam nunc fides pietasque produxit tua.
<sen. oct.  735-9> heu quid minantur inferum manes mihi
<sen. oct.  735-9> aut quem cruorem coniugis vidi mei?
<sen. oct.  740-4> Quaecumque mentis agitat intentus vigor,
<sen. oct.  740-4> ea per quietem sacer et arcanus refert
<sen. oct.  740-4> veloxque sensus. coniugem thalamos toros
<sen. oct.  740-4> vidisse te miraris amplexu novi
<sen. oct.  740-4> haerens mariti? sed movent laeto die
<sen. oct.  745-9> pulsata palmis pectora et fusae comae?
<sen. oct.  745-9> Octaviae discidia planxerunt sacros
<sen. oct.  745-9> inter penates fratris et patrium larem.
<sen. oct.  745-9> fax illa, quam secuta es, Augustae manu
<sen. oct.  745-9> praelata clarum nomen invidia tibi
<sen. oct.  750-4> partum ominatur. inferum sedes toros
<sen. oct.  750-4> stabiles futuros spondet aeternae domus.
<sen. oct.  750-4> iugulo quod ensem condidit princeps tuus:
<sen. oct.  750-4> bella haud movebit, pace sed ferrum teget.
<sen. oct.  750-4> recollige animum, recipe laetitiam, precor.
<sen. oct.  755-9> timore pulso redde te thalamis tuis.
<sen. oct.  755-9> Delubra et aras petere constitui sacras,
<sen. oct.  755-9> caesis litare victimis numen deum,
<sen. oct.  755-9> ut expientur noctis et somni minae
<sen. oct.  755-9> terrorque in hostes redeat attonitus meos.
<sen. oct.  760-4> tu vota pro me suscipe et precibus piis
<sen. oct.  760-4> superos adora, maneat ut praesens status.
<sen. oct.  760-4> Si vera loquax fama Tonantis
<sen. oct.  760-4> furta et gratos narrat amores
<sen. oct.  760-4> (quem modo Ledae pressisse sinum
<sen. oct.  765-9> tectum plumis pennisque ferunt,
<sen. oct.  765-9> modo per fluctus raptam Europen
<sen. oct.  765-9> taurum tergo portasse trucem),
<sen. oct.  765-9> quae regit et nunc deseret astra,
<sen. oct.  765-9> petet amplexus, Poppaea, tuos,
<sen. oct.  770-4> quos et Ledae praeferre potest
<sen. oct.  770-4> et tibi, quondam cui miranti
<sen. oct.  770-4> fulvo, Danae, fluxit in auro.
<sen. oct.  770-4> formam Sparte iactet alumnae
<sen. oct.  770-4> licet et Phrygius praemia pastor:
<sen. oct.  775-9> vincet vultus haec Tyndaridos
<sen. oct.  775-9> qui moverunt horrida bella
<sen. oct.  775-9> Phrygiaeque solo regna dedere.
<sen. oct.  775-9> Sed quis gressu ruit attonito
<sen. oct.  775-9> aut quid portat pectore anhelo?
<sen. oct.  780-4> Quicumque tectis excubat miles ducis,
<sen. oct.  780-4> defendat aulam cui furor populi imminet,
<sen. oct.  780-4> trepidi cohortes ecce praefecti trahunt
<sen. oct.  780-4> praesidia ad urbis, victa nec cedit metu
<sen. oct.  780-4> concepta rabies temere, sed vires capit.
<sen. oct.  785-9> Quis iste mentes agitat attonitus furor?
<sen. oct.  785-9> Octaviae favore percussa agmina
<sen. oct.  785-9> et efferata per nefas ingens ruunt.
<sen. oct.  785-9> Quid ausa facere quove consilio doce.
<sen. oct.  785-9> Reddere penates Claudiae divi parant
<sen. oct.  790-4> torosque fratris, debitam partem imperi.
<sen. oct.  790-4> Quos iam tenet Poppaea concordi fide?
<sen. oct.  790-4> Hic urit animos pertinax nimium favor
<sen. oct.  790-4> et in furorem temere praecipites agit:
<sen. oct.  790-4> quaecumque claro marmore effigies stetit
<sen. oct.  795-9> aut aere fulgens, ora Poppaeae gerens,
<sen. oct.  795-9> afflicta vulgi manibus et saevo iacet
<sen. oct.  795-9> eversa ferro; membra per partes trahunt
<sen. oct.  795-9> deducta laqueis, obruunt turpi diu
<sen. oct.  795-9> calcata caeno, verba conveniunt feris
<sen. oct.  800-4> immixta factis quae timor reticet meus.
<sen. oct.  800-4> sepire flammis principis sedem parant,
<sen. oct.  800-4> populi nisi irae coniugem reddat novam,
<sen. oct.  800-4> reddat penates Claudiae victus suos.
<sen. oct.  800-4> ut noscat ipse civium motus, mea
<sen. oct.  805-9> voce haud morabor iussa praefecti exequi.
<sen. oct.  805-9> Quid fera frustra bella movetis?
<sen. oct.  805-9> invicta gerit tela Cupido:
<sen. oct.  805-9> flammis vestros obruet ignes
<sen. oct.  805-9> quis extinxit fulmina saepe
<sen. oct.  810-4> captumque Iovem caelo traxit.
<sen. oct.  810-4> laeso tristes dabitis poenas
<sen. oct.  810-4> sanguine vestro.
<sen. oct.  810-4> non est patiens fervidus irae
<sen. oct.  813b> facilisque regi:
<sen. oct.  813b> ille ferocem iussit Achillem
<sen. oct.  815-9> pulsare lyram,
<sen. oct.  815-9> fregit Danaos, fregit Atridem,
<sen. oct.  815-9> regna evertit Priami, claras
<sen. oct.  817b> diruit urbes:
<sen. oct.  817b> et nunc animus quid ferat horret
<sen. oct.  817b> vis immitis violenta dei.
<sen. oct.  820-4> O lenta nimium militis nostri manus
<sen. oct.  820-4> et ira patiens post nefas tantum mea,
<sen. oct.  820-4> quod non cruor civilis accensas faces
<sen. oct.  820-4> extinguit in nos, caede nec populi madet
<sen. oct.  820-4> funerea Roma quae viros tales tulit.
<sen. oct.  820-4> at illa. cui me civium subicit furor,
<sen. oct.  820-4> suspecta coniunx et soror semper mihi,
<sen. oct.  820-4> tandem dolori spiritum reddat meo
<sen. oct.  830-4> iramque nostram sanguine extinguat suo.
<sen. oct.  825-9> admissa sed iam morte puniri parum est:
<sen. oct.  825-9> graviora meruit impium plebis scelus:
<sen. oct.  825-9> mox tecta flammis" concitant urbis meis,
<sen. oct.  825-9> ignes ruinae noxium populum premant
<sen. oct.  825-9> turpisque egestas, saeva cum luctu fames.
<sen. oct.  825-9> exultat ingens saeculi nostri bonis
<sen. oct.  835-9> corrupta turba nec capit clementiam
<sen. oct.  835-9> ingrata nostram ferre nec pacem potest,
<sen. oct.  835-9> sed inquieta rapitur hinc audacia,
<sen. oct.  835-9> hinc temeritate fertur in praeceps sua:
<sen. oct.  835-9> malis domanda est et gravi semper iugo
<sen. oct.  840-4> premenda, ne quid simile temptare audeat
<sen. oct.  840-4> contraque sanctos coniugis vultus meae
<sen. oct.  840-4> attollere oculos: fracta per poenas metu
<sen. oct.  840-4> parere discet principis nutu sui.
<sen. oct.  840-4> sed adesse cerno rara quem pietas virum
<sen. oct.  845-9> fidesque castris nota praeposuit meis.
<sen. oct.  845-9> Populi furorem caede paucorum, diu
<sen. oct.  845-9> qui restiterunt temere, compressum affero.
<sen. oct.  845-9> Et hoc sat est? sic miles audisti ducem?
<sen. oct.  845-9> compressit! haec vindicta debetur mihi?
<sen. oct.  850-4> Cecidere motus impio ferro duces.
<sen. oct.  850-4> Quid illa turba, petere quae flammis meos
<sen. oct.  850-4> ausa est penates, principi legem dare,
<sen. oct.  850-4> abstrahere nostris coniugem caram toris,
<sen. oct.  850-4> violare quantum licuit incesta manu
<sen. oct.  855-9> et voce dira? debita poena vacat?
<sen. oct.  855-9> Poenam dolor constituet in cives tuos?
<sen. oct.  855-9> Constituet, aetas nulla quam famae eximat.
<sen. oct.  855-9> Tua temperet nos ira, non noster timor.
<sen. oct.  855-9> Iram expiabit prima quae meruit meam.
<sen. oct.  860-4> Quam poscat ede, nostra ne parcat manus.
<sen. oct.  860-4> Caedem sororis poscit et dirum caput.
<sen. oct.  860-4> Horrore vinctum trepidus astrinxit rigor.
<sen. oct.  860-4> Parere dubitas?
<sen. oct.  860-4> Cur meam damnas fidem?
<sen. oct.  860-4> Quod parcis hosti.
<sen. oct.  860-4> Femina hoc nomen capit?
<sen. oct.  865-9> Si scelera cepit.
<sen. oct.  865-9> Estne qui sontem arguat?
<sen. oct.  865-9> Populi furor.
<sen. oct.  865-9> Quis regere dementes valet?
<sen. oct.  865-9> Qui concitare potuit.
<sen. oct.  865-9> Haud quemquam reor.
<sen. oct.  865-9> Mulier, dedit natura cui pronum malo
<sen. oct.  865-9> animum, ad nocendum pectus instruxit dolis.
<sen. oct.  870-4> Sed vim negavit,
<sen. oct.  870-4> Vt ne inexpugnabilis
<sen. oct.  870-4> esset, sed aegras frangeret vires timor
<sen. oct.  870-4> vel poena; quae iam sera damnatam premet
<sen. oct.  870-4> diu nocentem, tolle consilium ac preces
<sen. oct.  870-4> et imperata perage: devectam rate
<sen. oct.  875-9> procul in remotum litus interimi iube,
<sen. oct.  875-9> tandem ut residat pectoris nostri timor.
<sen. oct.  875-9> O funestus multis populi
<sen. oct.  875-9> dirusque favor,
<sen. oct.  875-9> qui cum flatu vela secundo
<sen. oct.  880-4> ratis implevit vexitque procul,
<sen. oct.  880b> languidus idem
<sen. oct.  880b> deserit alto saevoque mari.
<sen. oct.  880b> flevit Gracchos miseranda parens,
<sen. oct.  880b> perdidit ingens quos plebis amor
<sen. oct.  880b> nimbisque favor genere illustres,
<sen. oct.  885-9> pietate fide lingua claros,
<sen. oct.  885-9> pectore fortes, legibus acres.
<sen. oct.  885-9> te quoque, Livi, simili leto
<sen. oct.  885-9> Fortuna dedit,
<sen. oct.  885-9> quem neque fasces texere suae
<sen. oct.  890-4> nec tecta domus, plura referre
<sen. oct.  890-4> prohibet praesens exempla dolor:
<sen. oct.  890-4> modo cui patriam reddere cives
<sen. oct.  890-4> aulam et fratris voluere toros,
<sen. oct.  890-4> nunc ad poenam letumque trahi
<sen. oct.  895-9> flentem miseram cernere possunt.
<sen. oct.  895-9> bene paupertas humili tecto
<sen. oct.  896b> contenta latet:
<sen. oct.  896b> quatiunt altas saepe procellae
<sen. oct.  896b> aut evertit Fortuna domos.
<sen. oct.  896b> Quo me trahitis quodve tyrannus
<sen. oct.  900-4> aut exilium regina iubet,
<sen. oct.  900-4> si mihi vitam fracta remittit
<sen. oct.  900-4> tot iam nostris et victa malis?
<sen. oct.  900-4> sin caede mea cumulare parat
<sen. oct.  900-4> luctus nostros, invidet etiam
<sen. oct.  905-9> cur in patria mihi saeva mori?
<sen. oct.  905-9> sed iam spes est nulla salutis:
<sen. oct.  905-9> fratris cerno miseranda ratem.
<sen. oct.  905-9> hac en cuius vecta carina
<sen. oct.  905-9> quondam genetrix, nunc et thalamis
<sen. oct.  910-4> expulsa soror miseranda vehar.
<sen. oct.  910-4> nullum Pietas nunc numen habet
<sen. oct.  910-4> nec sunt superi:
<sen. oct.  910-4> regnat mundo tristis Erinys.
<sen. oct.  910-4> quis mea digne deflere potest
<sen. oct.  915-9> mala? quae lacrimis nostris questus
<sen. oct.  915-9> reddere aedon? cuius pennas
<sen. oct.  915-9> utinam miserae mihi fata darent!
<sen. oct.  915-9> fugerent luctus ablata meos
<sen. oct.  915-9> penna volucri procul et coetus
<sen. oct.  920-4> hominum tristes caedemque feram.
<sen. oct.  920-4> sola in vacuo nemore et tenui
<sen. oct.  920-4> ramo pendens querulo possem
<sen. oct.  920-4> gutture maestum fundere murmur.
<sen. oct.  920-4> Regitur fatis mortale genus,
<sen. oct.  925-9> nec sibi quisquam spondere potest
<sen. oct.  925-9> firmum et stabile
<sen. oct.  925-9> per quam casus volvit varios
<sen. oct.  925-9> semper nobis metuenda dies;
<sen. oct.  925-9> animum firment exempla tuum,
<sen. oct.  930-4> iam multa domus quae vestra tulit:
<sen. oct.  930-4> quid saevior est Fortuna tibi?
<sen. oct.  930-4> tu mihi primum
<sen. oct.  930-4> tot natorum memoranda parens,
<sen. oct.  930-4> nata Agrippae, nurus Augusti,
<sen. oct.  935-9> Caesaris uxor, cuius nomen
<sen. oct.  935-9> clarum toto fulsit in orbe,
<sen. oct.  935-9> utero totiens enixa gravi
<sen. oct.  935-9> pignora pacis,
<sen. oct.  935-9> mox exilium verbera, saevas
<sen. oct.  940-4> passa catenas, funera, luctus,
<sen. oct.  940-4> tandem letum cruciata diu.
<sen. oct.  940-4> felix thalamis Livia Drusi
<sen. oct.  942b> natisque ferum
<sen. oct.  942b> ruit in facinus poenamque suam.
<sen. oct.  942b> Iulia matris fata secuta est;
<sen. oct.  945-9> post longa tamen tempora ferro
<sen. oct.  945-9> caesa est, quamvis crimine nullo.
<sen. oct.  945-9> quid non potuit quondam genetrix
<sen. oct.  945-9> tua quae rexit principis aulam
<sen. oct.  945-9> cara marito partu que potens?
<sen. oct.  950-4> eadem famulo subiecta suo
<sen. oct.  950-4> cecidit diri militis ense.
<sen. oct.  950-4> quid cui licuit regnum in caelum
<sen. oct.  950-4> sperare, parens tanta Neronis?
<sen. oct.  950-4> non funesta violata manu
<sen. oct.  955-9> remigis ante,
<sen. oct.  955-9> mox et ferro lacerata diu
<sen. oct.  955-9> saevi iacuit victima nati?
<sen. oct.  955-9> Me quoque tristes mittit ad umbras
<sen. oct.  955-9> ferus et manes ecce tyrannus,
<sen. oct.  960-4> quid iam frustra miseranda moror?
<sen. oct.  960-4> rapite ad letum quis ius in nos
<sen. oct.  960-4> Fortuna dedit, testor superos—
<sen. oct.  960-4> quid agis, demens? parce precari
<sen. oct.  960-4> quis invisa es numina divum.
<sen. oct.  965-9> Tartara testor
<sen. oct.  965-9> Erebique deas scelerum ultrices
<sen. oct.  965-9> et te. genitor,
<sen. oct.  965-9> dignum tali morte et poena:
<sen. oct.  965-9> non invisa est mors ista mihi.
<sen. oct.  970-4> armate ratem, date vela fretis
<sen. oct.  970-4> ventisque petat puppis rector
<sen. oct.  970-4> Pandatariae litora terrae.
<sen. oct.  970-4> Leues aurae zephyrique leves,
<sen. oct.  970-4> tectam quondam nube aetheria
<sen. oct.  975-9> qui vexistis raptam saevae
<sen. oct.  975-9> virginis aris Iphigeniam,
<sen. oct.  975-9> hanc quoque tristi procul a poena
<sen. oct.  975-9> portate, precor, templa ad Triviae.
<sen. oct.  975-9> urbe est nostra mitior Aulis
<sen. oct.  980-4> et Taurorum barbara tellus:
<sen. oct.  980-4> hospitis illic caede Utatur
<sen. oct.  980-4> numen superum,
<sen. oct.  980-4> civis gaudet Roma cruore.
