<hildeb. carm_min. suppl. 1.1>	Sol, cristallus, aqua dant qualemcunque figuram
<hildeb. carm_min. suppl. 1.2>	Virginei partus, edificantque fidem.
<hildeb. carm_min. suppl. 1.3>	Si tingatur aquis et soli subiciatur,
<hildeb. carm_min. suppl. 1.4>	Scintillas profert integer ille lapis.
<hildeb. carm_min. suppl. 1.5>	Si bene cuncta notes aqua, sol, cristallus et ignis
<hildeb. carm_min. suppl. 1.6>	Sunt flamen, verbum, virgo, Deusque puer.
<hildeb. carm_min. suppl. 1.7>	Flamen aque, verbum soli, virguncula gemme,
<hildeb. carm_min. suppl. 1.8>	Stirps igni quadam condicione coit.
<hildeb. carm_min. suppl. 1.9>	Flamen aqua est quia lavit eam, verbumque supernum
<hildeb. carm_min. suppl. 1.10>	Sol quia non violat et tamen intrat eam.
<hildeb. carm_min. suppl. 1.11>	Virgo lapis, quia virgo parit, puer eXprimit ignem,
<hildeb. carm_min. suppl. 1.12>	Nam virtute micat, lumine corda replet.
<hildeb. carm_min. suppl. 1.13>	Sic umbra flamen, ingressu celibe verbum,
<hildeb. carm_min. suppl. 1.14>	Virgo fide, suboles carne Deoque simul
<hildeb. carm_min. suppl. 1.15>	Conficiunt cataplasma novem, quo vita sepultis,
<hildeb. carm_min. suppl. 1.16>	Virtuti merces, moribus ordo redit.
<hildeb. carm_min. suppl. 1.17>	Hoc aperit tumulos, hoc agmina sacra refundit,
<hildeb. carm_min. suppl. 1.18>	Hoc supplet casum, terra, Gehenna, polus.
<hildeb. carm_min. suppl. 1.19>	Ad celos hinc subsilient cinis, ossa, medulle:
<hildeb. carm_min. suppl. 1.20>	Hoc animam carni reddet, utrique Deum.

<hildeb. carm_min. suppl. 2.1>	Clauditur integra lux viginti quattuor horis.
<hildeb. carm_min. suppl. 2.2>	Obsequio Domini septem sacrantur earum.
<hildeb. carm_min. suppl. 2.3>	Horam qua primum solaris spera videtur
<hildeb. carm_min. suppl. 2.4>	Astruimus primam. sol factus in hac positusque
<hildeb. carm_min. suppl. 2.5>	In celo, nobis diversos exhibet usus.
<hildeb. carm_min. suppl. 2.6>	Hac hora Domino, qui tanta lampade mundum
<hildeb. carm_min. suppl. 2.7>	Illustrat, laus est reddenda, deinde precandum
<hildeb. carm_min. suppl. 2.8>	Ne scelerum tenebris obvolvi nos patiatur.
<hildeb. carm_min. suppl. 2.9>	Tertia multimodo sublimis lumine fulget:
<hildeb. carm_min. suppl. 2.10>	Hac est factus homo, data lex vetus, hac sinagoga
<hildeb. carm_min. suppl. 2.11>	Ore Redemptorem crucifixit, spiritus almus
<hildeb. carm_min. suppl. 2.12>	Discipulos docuit. hora qua cepimus esse
<hildeb. carm_min. suppl. 2.13>	Vas figulum laudet, studeatque precando mereri,
<hildeb. carm_min. suppl. 2.14>	Ne veterem sapiat, sed eum circumferat Adam.
<hildeb. carm_min. suppl. 2.15>	Qui preiudicium tunc pertulit, oret adesse
<hildeb. carm_min. suppl. 2.16>	Adversum vitiis et amicum moribus ignem.
<hildeb. carm_min. suppl. 2.17>	In sexta deliquit homo, tulit in cruce Christus,
<hildeb. carm_min. suppl. 2.18>	In genus humanum furit hostis meridianus.
<hildeb. carm_min. suppl. 2.19>	Quisquis es, hac hora crucifixi morte redemptus,
<hildeb. carm_min. suppl. 2.20>	Munere pro tanto premissis laudibus ores
<hildeb. carm_min. suppl. 2.21>	Ne draco, nactus in hac de primo patre triumphum,
<hildeb. carm_min. suppl. 2.22>	Te sibi susternat, sed agat Deus hostia factus,
<hildeb. carm_min. suppl. 2.23>	Ne carni cedas aut hosti meridiano.
<hildeb. carm_min. suppl. 2.24>	Exiit in nona reus homo de paradiso;
<hildeb. carm_min. suppl. 2.25>	In nona Christus animam dedit, atque fideles
<hildeb. carm_min. suppl. 2.26>	In tenebris, ut eos reduceret inde, revisit.
<hildeb. carm_min. suppl. 2.27>	Spe factus consors tam lete sortis, eorum
<hildeb. carm_min. suppl. 2.28>	Laudibus instet homo, reditum roget ad paradisum,
<hildeb. carm_min. suppl. 2.29>	Qui clausus nona, nona <quandoque> patebit.
<hildeb. carm_min. suppl. 2.30>	Lunam cum summa stellarum vespere factam,
<hildeb. carm_min. suppl. 2.31>	Et firmamento positam scriptura recenset.
<hildeb. carm_min. suppl. 2.32>	Glorificetur in his tam multi luminis auctor,
<hildeb. carm_min. suppl. 2.33>	Qui varus facibus et celi lumina pinxit,
<hildeb. carm_min. suppl. 2.34>	Et noctis tenebras ut oportuit irradiavit.
<hildeb. carm_min. suppl. 2.35>	Vesper erat cum iam miser addictusque labori
<hildeb. carm_min. suppl. 2.36>	Occasum solis, quem numquam viderat, Adam
<hildeb. carm_min. suppl. 2.37>	Obstupuit, tenebrasque timens orasse refertur,
<hildeb. carm_min. suppl. 2.38>	Ne divina sibi solatia forte deessent.
<hildeb. carm_min. suppl. 2.39>	Is quoque qui iactat se sacro fonte renatum
<hildeb. carm_min. suppl. 2.40>	Laudibus exhibitis et mente precetur et ore,
<hildeb. carm_min. suppl. 2.41>	Ne sol iustitie super illius occidat ausus
<hildeb. carm_min. suppl. 2.42>	Complete: non est prefixum tempus in illa.
<hildeb. carm_min. suppl. 2.43>	Laudandus tamen est Dominus votisque petendum,
<hildeb. carm_min. suppl. 2.44>	Ut quod peccavit transacto quisque diurno
<hildeb. carm_min. suppl. 2.45>	Gratia dimittat, eadem quoque gratia prestet,
<hildeb. carm_min. suppl. 2.46>	Ne requiem noctis Sathan aut fantasmata rumpant.
<hildeb. carm_min. suppl. 2.47>	Diluvium media prorupit nocte, gerensque
<hildeb. carm_min. suppl. 2.48>	Baptismi formam scelerum contagia lavit.
<hildeb. carm_min. suppl. 2.49>	Hac Moyses hora, merso Pharaone suisque,
<hildeb. carm_min. suppl. 2.50>	Transiit exultans rubrum mare, David ad ymnos
<hildeb. carm_min. suppl. 2.51>	Surrexit, pravos a iustis dividet ignis.
<hildeb. carm_min. suppl. 2.52>	Nobis exemplum, miseratio, iudiciumque
<hildeb. carm_min. suppl. 2.53>	Pretenduntur in his, quibus ad meliora vocemur.
<hildeb. carm_min. suppl. 2.54>	David opus precis exemplum; miseratio ductus
<hildeb. carm_min. suppl. 2.55>	Inter aquas Moyses; sententia iudicialis
<hildeb. carm_min. suppl. 2.56>	Fluctibus involvi vel plecti, iudice Christo.
<hildeb. carm_min. suppl. 2.57>	Auctori rerum laus exhibeatur in istis,
<hildeb. carm_min. suppl. 2.58>	Qui facit ut nobis operentur ista salutem.
<hildeb. carm_min. suppl. 2.59>	Erudit exemplum, veniam miseratio prestat,
<hildeb. carm_min. suppl. 2.60>	Iudicium terret. memor horum quisque fidelis
<hildeb. carm_min. suppl. 2.61>	Ad laudes Domini prescripto tempore surgat,
<hildeb. carm_min. suppl. 2.62>	Laudibus et votis querens evadere noctem,
<hildeb. carm_min. suppl. 2.63>	Qua circumfuso spes est ablata salutis.

<hildeb. carm_min. suppl. 3.1>	Conquerar an sileam? monstrabo crimen amice,
<hildeb. carm_min. suppl. 3.2>	An quasi iam sanus vulnera nostra tegam?
<hildeb. carm_min. suppl. 3.3>	Non queror aut molles oculos aut aspera crura;
<hildeb. carm_min. suppl. 3.4>	Nec vitio quovis exteriora premo.
<hildeb. carm_min. suppl. 3.5>	Quod queror est animi, laudaret cetera livor:
<hildeb. carm_min. suppl. 3.6>	Verba fide, vitiis lubrica forma caret.
<hildeb. carm_min. suppl. 3.7>	Illa decem menses mecum feliciter egit,
<hildeb. carm_min. suppl. 3.8>	Gratis in amplexus docta venire meos.
<hildeb. carm_min. suppl. 3.9>	Emulus ecce mens, gemmis male fisus et auro,
<hildeb. carm_min. suppl. 3.10>	Hanc petit, ingeminat munera, flectit eam.
<hildeb. carm_min. suppl. 3.11>	Muneribus vicit, quoniam natura vel usus
<hildeb. carm_min. suppl. 3.12>	Preter flagitium nulla dedere sibi.
<hildeb. carm_min. suppl. 3.13>	Thersiten gerit in facie, gerit intus Oresten:
<hildeb. carm_min. suppl. 3.14>	Pulcrior iste tamen, mitior ille fuit.
<hildeb. carm_min. suppl. 3.15>	Non prius incurrit leviores ille reatus,
<hildeb. carm_min. suppl. 3.16>	Nec gradibus certis destitit esse bonus,
<hildeb. carm_min. suppl. 3.17>	Sed simul omne nefas auso puerilibus annis
<hildeb. carm_min. suppl. 3.18>	Iam preter facinus nulla licere putat.
<hildeb. carm_min. suppl. 3.19>	Turpis atrox exlex, nature crimen et hostis
<hildeb. carm_min. suppl. 3.20>	In luctu ridet, flet nisi flenda videt.
<hildeb. carm_min. suppl. 3.21>	Sufficit exemplis totum corrumpere mundum;
<hildeb. carm_min. suppl. 3.22>	Sufficiunt sceleri nomina nulla suo.
<hildeb. carm_min. suppl. 3.23>	Quippe tot illicitis famam lacerare laborat,
<hildeb. carm_min. suppl. 3.24>	Ut nulla redimi laude vel arte queat.
<hildeb. carm_min. suppl. 3.25>	Cur igitur placuit? quid honesti vidit in illo
<hildeb. carm_min. suppl. 3.26>	Quem iam nulla sequi preter honesta pudet?
<hildeb. carm_min. suppl. 3.27>	Cur inquam placuit? dignusne placere puellis
<hildeb. carm_min. suppl. 3.28>	Qui non exilio, sed cruce dignus erat;
<hildeb. carm_min. suppl. 3.29>	Lapsus in excessus tantos ut nulla putaret
<hildeb. carm_min. suppl. 3.30>	Deteriora fide vel potiora dolis?
<hildeb. carm_min. suppl. 3.31>	Cur placuit lethale nefas, cur dedecus orbis,
<hildeb. carm_min. suppl. 3.32>	Cur tam terribilis larva pudorque patris?
<hildeb. carm_min. suppl. 3.33>	Qui non tam locuples rebus quam pauper honesto,
<hildeb. carm_min. suppl. 3.34>	Et minus informis quam vitiosus erat
<hildeb. carm_min. suppl. 3.35>	Crimen opes redimunt, reus est crucis omnis egenus,
<hildeb. carm_min. suppl. 3.36>	Et laudes hominum pensat acervus opum
<hildeb. carm_min. suppl. 3.37>	Hic quoque nec vita, nec nobilitate parentum,
<hildeb. carm_min. suppl. 3.38>	Nec specie placuit, sed quia dives erat.
<hildeb. carm_min. suppl. 3.39>	Divitiis animum tenere turbavit amice,
<hildeb. carm_min. suppl. 3.40>	Divitiusque patent ostia, crura, sinus.
<hildeb. carm_min. suppl. 3.41>	Iam nec pura fides, nec largi gloria sensus,
<hildeb. carm_min. suppl. 3.42>	Nec probitas morum, nec bona forma iuvat
<hildeb. carm_min. suppl. 3.43>	Aurum, sinceras solitum pervertere mentes,
<hildeb. carm_min. suppl. 3.44>	Mortales animos in scelus omne vocat.
<hildeb. carm_min. suppl. 3.45>	Aurum dum speret nil iam negat Hectoris uxor;
<hildeb. carm_min. suppl. 3.46>	Iam populo iungi sustinet asse dato
<hildeb. carm_min. suppl. 3.47>	Dona truces animos et verba severa relaxant:
<hildeb. carm_min. suppl. 3.48>	Penelope donis altera Thais erit.
<hildeb. carm_min. suppl. 3.49>	Sed iam Thais erit Iunone severior ipsa,
<hildeb. carm_min. suppl. 3.50>	Si nullas habeat pulcer amator opes.
<hildeb. carm_min. suppl. 3.51>	Vos igitur iuvenes, quos nondum fervor amoris
<hildeb. carm_min. suppl. 3.52>	Attigit, illarum laudo cavere dolos.
<hildeb. carm_min. suppl. 3.53>	Nam licet uratur, tamen in complexibus ipsis
<hildeb. carm_min. suppl. 3.54>	Queque salitores querit habere novos.
<hildeb. carm_min. suppl. 3.55>	Protea multiplicem solet ars retinere, sed illas
<hildeb. carm_min. suppl. 3.56>	Quin elabantur ars retinere nequit.

<hildeb. carm_min. suppl. 4.1>	Nullus amicorum posset meliora monere
<hildeb. carm_min. suppl. 4.2>	Quam tu, quo moneor parcere cervisie.
<hildeb. carm_min. suppl. 4.3>	Vos igitur iuvenes, quos nondum fervor amoris
<hildeb. carm_min. suppl. 4.4>	Sed cum mingo nihil clarius esse potest.
<hildeb. carm_min. suppl. 4.5>	Terreor inde nimis, quoniam que spissa bibuntur
<hildeb. carm_min. suppl. 4.6>	Reddita clara gravi viscera fece replent.

<hildeb. carm_min. suppl. 5.1>	Indicat hic venter quia tu tibi non es avarus:
<hildeb. carm_min. suppl. 5.2>	At mihi sic numquam prodigus esse volo.