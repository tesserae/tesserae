<hildeb. carm_lib_reg. 3.1>	Frigidus est David, quod fecit pigra senecta,
<hildeb. carm_lib_reg. 3.2>	Nec calidus fieri veste potest aliqua.
<hildeb. carm_lib_reg. 3.3>	Virginibus pulchris praestans Abisag Sunamitis
<hildeb. carm_lib_reg. 3.4>	Cum sene rege iacet, quem cibat atque fovet.
<hildeb. carm_lib_reg. 3.5>	Plebs, Ioab, Abiathar regem faciunt Adoniam;
<hildeb. carm_lib_reg. 3.6>	David, ut agnovit, ne fieret vetuit.
<hildeb. carm_lib_reg. 3.7>	Et iubet in regem sibi substitui Salomonem.
<hildeb. carm_lib_reg. 3.8>	Ducitur ille Gihon, rex ibi fit Salomon.
<hildeb. carm_lib_reg. 3.9>	Dum tenet altaris cornu trepidans Adonias,
<hildeb. carm_lib_reg. 3.10>	Mandat ei Salomon: Fac bene, ne timeas.
<hildeb. carm_lib_reg. 3.11>	Ductus ad extremum David iubet hoc Salomoni,
<hildeb. carm_lib_reg. 3.12>	Ut gladio tandem det Ioab et Semei.
<hildeb. carm_lib_reg. 3.13>	Mortuus est David; flet Iuda, flet Israel illum;
<hildeb. carm_lib_reg. 3.14>	Hunc et in urbe sua rex sepelit Salomon.
<hildeb. carm_lib_reg. 3.15>	Quatenus uxorem ducas Abisag Sunamitem
<hildeb. carm_lib_reg. 3.16>	A Salomone petis, mox Adonia peris.
<hildeb. carm_lib_reg. 3.17>	Iussus ab altari postquam Ioab ire recusat,
<hildeb. carm_lib_reg. 3.18>	Hunc ibi Banaias rege iubente necat.
<hildeb. carm_lib_reg. 3.19>	Rex prohibet Semei de Ierusalem proficisci;
<hildeb. carm_lib_reg. 3.20>	In Gath abit Semei, rex iubet hunc perimi.
<hildeb. carm_lib_reg. 3.21>	In Gabaon Deus in somnis visus Salomoni:
<hildeb. carm_lib_reg. 3.22>	Tu pete, quodque petes, hoc dabo, dixit ei.
<hildeb. carm_lib_reg. 3.23>	Ut Salomon petiit sibi quo sapientia detur;
<hildeb. carm_lib_reg. 3.24>	Haec et opes, nec non gloria summa datur.
<hildeb. carm_lib_reg. 3.25>	Dum, mulier, dormis, tibi subripit altera vivum,
<hildeb. carm_lib_reg. 3.26>	Clamque suum tibi fert exanimem puerum.
<hildeb. carm_lib_reg. 3.27>	Bina petit puerum mulier, Salomonque necari
<hildeb. carm_lib_reg. 3.28>	Hunc iubet, et medium censet utrique dari.
<hildeb. carm_lib_reg. 3.29>	Una monet fieri, vetat altera. Rex, ea, dixit,
<hildeb. carm_lib_reg. 3.30>	 Est pueri mater, quae perimi vetuit.
<hildeb. carm_lib_reg. 3.31>	Facta fuit talis Domini domus a Salomone,
<hildeb. carm_lib_reg. 3.32>	Ut fieri nullum possit opus simile.
<hildeb. carm_lib_reg. 3.33>	Materia lapidum Domini domus aedificatur,
<hildeb. carm_lib_reg. 3.34>	Et sonitus ferri nullus ibi capitur.
<hildeb. carm_lib_reg. 3.35>	Lata quater quinis et ter denis fuit alta,
<hildeb. carm_lib_reg. 3.36>	Sex decies cubitis longa domus fabrica.
<hildeb. carm_lib_reg. 3.37>	Ligna tegunt abiegna solum, murum tegit intus
<hildeb. carm_lib_reg. 3.38>	Cedrus, et ex cedro fit laquearis opus
<hildeb. carm_lib_reg. 3.39>	Ligna videt nemo, sed purum cernitur aurum,
<hildeb. carm_lib_reg. 3.40>	Quo tegitur laquear, murus et omne solum.
<hildeb. carm_lib_reg. 3.41>	Est cubitis denis geminus cherub altus, et alas
<hildeb. carm_lib_reg. 3.42>	Per cubitos denos pandit uterque duas.
<hildeb. carm_lib_reg. 3.43>	Factus olivarum lignis geminus cherub intus,
<hildeb. carm_lib_reg. 3.44>	Omnibus est membris aureus exterius.
<hildeb. carm_lib_reg. 3.45>	Ala cherub gemini sic murum tangit, ut alae
<hildeb. carm_lib_reg. 3.46>	In medio templi sint sibi contiguae.
<hildeb. carm_lib_reg. 3.47>	Tanta datur Domino, Salomon dum dedicat aram,
<hildeb. carm_lib_reg. 3.48>	Hostia per populum, ne numerare queam.
<hildeb. carm_lib_reg. 3.49>	Millia bina boum, vicenaque per Salomonem;
<hildeb. carm_lib_reg. 3.50>	Ast ovium centum sunt data bisque decem.
<hildeb. carm_lib_reg. 3.51>	Non minus est aries tibi quam centenus ad esum
<hildeb. carm_lib_reg. 3.52>	Cum bove ter deno quoque die, Salomon.
<hildeb. carm_lib_reg. 3.53>	Nullus aves, pisces, cervos, capreas numerabit,
<hildeb. carm_lib_reg. 3.54>	Sive feras alias, quas Salomon comedit.
<hildeb. carm_lib_reg. 3.55>	Millia quadrupedum duodena quibusque diebus
<hildeb. carm_lib_reg. 3.56>	Rex Salomon pascit congrua militibus.
<hildeb. carm_lib_reg. 3.57>	Millia dena quater sunt quadrupedum Salomonis,
<hildeb. carm_lib_reg. 3.58>	Quae cibat assidue, curribus apta suis.
<hildeb. carm_lib_reg. 3.59>	Arma quibus Salomon tribuit vestesque, cibosque,
<hildeb. carm_lib_reg. 3.60>	Sunt equitum bis sex millia quaque die.
<hildeb. carm_lib_reg. 3.61>	Cuncta domat mulier, quia te (sapientia) vincit.
<hildeb. carm_lib_reg. 3.62>	Quando deos Salomon victus amore colit.
<hildeb. carm_lib_reg. 3.63>	Sidoniam Astarthen, Chamos Moab, et Moloch Ammon,
<hildeb. carm_lib_reg. 3.64>	Quos sua nupta deos ipse colit Salomon.
<hildeb. carm_lib_reg. 3.65>	Ut chlamydis bis sex scissuras fecit Achias,
<hildeb. carm_lib_reg. 3.66>	Iussit ut inde decem, Ieroboam, capias.
<hildeb. carm_lib_reg. 3.67>	Rex Salomon moritur, sepelit natus suus illum,
<hildeb. carm_lib_reg. 3.68>	Qui Roboam dictus fert diadema suum.
<hildeb. carm_lib_reg. 3.69>	Israel it cum Ieroboam; Roboam quoque poscit
<hildeb. carm_lib_reg. 3.70>	Ut levet ipse iugum, quod Salomon posuit.
<hildeb. carm_lib_reg. 3.71>	A Roboam quaesita senum sententia suadet
<hildeb. carm_lib_reg. 3.72>	Ut placeat populis, et iuga dura levet.
<hildeb. carm_lib_reg. 3.73>	Insinuant iuvenes non esse iugum relevandum,
<hildeb. carm_lib_reg. 3.74>	Et Roboam credit consiliis iuvenum.
<hildeb. carm_lib_reg. 3.75>	Vos, Roboam profert, flagris pater ante cecidit;
<hildeb. carm_lib_reg. 3.76>	Sed mihi pro flagris, scorpio multus erit.
<hildeb. carm_lib_reg. 3.77>	Sola tribus Iudae regi Roboam famulatur;
<hildeb. carm_lib_reg. 3.78>	Dena tribus regem Ieroboam sequitur.
<hildeb. carm_lib_reg. 3.79>	Vult Aduram missus Roboam deferre tributum,
<hildeb. carm_lib_reg. 3.80>	Sed lapidat veniens Israel omnis eum.
<hildeb. carm_lib_reg. 3.81>	Accelerant centum simul octogena virorum
<hildeb. carm_lib_reg. 3.82>	Millia cum Roboam perdere Ieroboam.
<hildeb. carm_lib_reg. 3.83>	Nomine Semeias vates fuit; ille catervas
<hildeb. carm_lib_reg. 3.84>	Ut tot abire videt, sic ad eas perhibet:
<hildeb. carm_lib_reg. 3.85>	Integritas regni pro David erat Salomoni,
<hildeb. carm_lib_reg. 3.86>	Sed Roboam fit honor pro Salomone minor.
<hildeb. carm_lib_reg. 3.87>	Iuda revertatur; non Israel interimatur,
<hildeb. carm_lib_reg. 3.88>	Sed sedeat proprio Ieroboam solio.
<hildeb. carm_lib_reg. 3.89>	Hoc simul audivit, regressus Iuda quievit;
<hildeb. carm_lib_reg. 3.90>	Post tamen est factus Ieroboam reprobus.
<hildeb. carm_lib_reg. 3.91>	Ad Domini templum quod Ierusalem micat auro
<hildeb. carm_lib_reg. 3.92>	Conveniunt plures Israel ex populo.
<hildeb. carm_lib_reg. 3.93>	Ieroboam metuit ne regno sit cariturus,
<hildeb. carm_lib_reg. 3.94>	Si suus ad Roboam conveniat populus.
<hildeb. carm_lib_reg. 3.95>	Artis opus mirae vitulos facit, et iubet ire
<hildeb. carm_lib_reg. 3.96>	Ieroboam populos, ut recolant vitulos.
<hildeb. carm_lib_reg. 3.97>	Aureus in Bethel vitulus est, par suus in Dan;
<hildeb. carm_lib_reg. 3.98>	Hoc opus, hique dii, sunt tibi Ieroboam.
<hildeb. carm_lib_reg. 3.99>	Festa dies agitur, qua cogit pergere secum
<hildeb. carm_lib_reg. 3.100>	Ieroboam Bethel multiplicem populum.
<hildeb. carm_lib_reg. 3.101>	Thurificat vitulum rex Ieroboam super aram:
<hildeb. carm_lib_reg. 3.102>	Ecce vir ex Iuda clamat at hoc in eam.
<hildeb. carm_lib_reg. 3.103>	Vir domui David Iosias nomine surget,
<hildeb. carm_lib_reg. 3.104>	Qui super hanc aram pontifices perimat.
<hildeb. carm_lib_reg. 3.105>	Hoc aderit signum: Scindetur protinus ara,
<hildeb. carm_lib_reg. 3.106>	Et cadet in terram qui cinis est in ea.
<hildeb. carm_lib_reg. 3.107>	Rex levat inde manum, citiusque capi iubet illum;
<hildeb. carm_lib_reg. 3.108>	Mox manus arida fit, nec retrahi notuit.
<hildeb. carm_lib_reg. 3.109>	Scinditur ara cito, sicut vir dixerat ille,
<hildeb. carm_lib_reg. 3.110>	Et populi cinerem conspiciunt cadere.
<hildeb. carm_lib_reg. 3.111>	Ieroboam rogitat vir ut auxilium sibi poscat,
<hildeb. carm_lib_reg. 3.112>	Qui petiit Dominum restituitque manum.
<hildeb. carm_lib_reg. 3.113>	Inde vir ex Iuda pergit, sequiturque propheta
<hildeb. carm_lib_reg. 3.114>	Unus, eumque rogat quo rediens comedat.
<hildeb. carm_lib_reg. 3.115>	Vir Domini profert: Dum Bethel pergere iussit
<hildeb. carm_lib_reg. 3.116>	Me Dominus, Bethel ne comedam vetuit.
<hildeb. carm_lib_reg. 3.117>	Ille propheta refert: Fuit angelus ecce locutus,
<hildeb. carm_lib_reg. 3.118>	Utque cibum tibi dem sum per eum monitus.
<hildeb. carm_lib_reg. 3.119>	Vir redit et comedit, sed qui deceperat illum
<hildeb. carm_lib_reg. 3.120>	Dum resident clamat vaticinans ad eum:
<hildeb. carm_lib_reg. 3.121>	Tu nec obedisti, nec iam poteris sepeliri
<hildeb. carm_lib_reg. 3.122>	Cum propriis patribus, sic loquitur Dominus.
<hildeb. carm_lib_reg. 3.123>	Vir residens asino pergit, leo mox necat illum,
<hildeb. carm_lib_reg. 3.124>	Inde nihil comedens, nec perimens asinum.
<hildeb. carm_lib_reg. 3.125>	Conspicitur medio proiectum calle cadaver,
<hildeb. carm_lib_reg. 3.126>	Et stat asellus ibi, statque leo pariter.
<hildeb. carm_lib_reg. 3.127>	Hoc ubi cognovit, petit ille propheta necatum,
<hildeb. carm_lib_reg. 3.128>	Flensque suum Bethel hunc vehit ad tumulum.
<hildeb. carm_lib_reg. 3.129>	Ieroboam natus iacet aeger Abia vocatus;
<hildeb. carm_lib_reg. 3.130>	Atque quiete carens luget uterque parens.
<hildeb. carm_lib_reg. 3.131>	Rex iubet ut pergens sua consulat uxor Achiam,
<hildeb. carm_lib_reg. 3.132>	An subeat mortem natus Abia citam.
<hildeb. carm_lib_reg. 3.133>	Fecerat hoc aetas, oculis nil cernit Achias;
<hildeb. carm_lib_reg. 3.134>	Hic manet in Silo vera videns animo.
<hildeb. carm_lib_reg. 3.135>	Se simulans aliam petit hunc regina, sed illo:
<hildeb. carm_lib_reg. 3.136>	Ieroboam coniux (protulit) ingredere.
<hildeb. carm_lib_reg. 3.137>	Ieroboam peccat, vitulos quos fecit adorat;
<hildeb. carm_lib_reg. 3.138>	Et tibi missus ego untia dura fero.
<hildeb. carm_lib_reg. 3.139>	Aeger Abia iacens, quem Ieroboam generavit,
<hildeb. carm_lib_reg. 3.140>	Quando domum venies exanimatus erit.
<hildeb. carm_lib_reg. 3.141>	Ieroboam generis tumulabitur amodo nullus,
<hildeb. carm_lib_reg. 3.142>	Solus erit tumulo vester Abia datus.
<hildeb. carm_lib_reg. 3.143>	Ieroboam generis si quis moriatur in agris.
<hildeb. carm_lib_reg. 3.144>	Hunc comedent volucres; si quis in urbe, canes.
<hildeb. carm_lib_reg. 3.145>	Et veniens Thersam regina domum penetravit,
<hildeb. carm_lib_reg. 3.146>	Natus Abia suus mox anima caruit.
<hildeb. carm_lib_reg. 3.147>	Iuda Dei legem, Roboamque tenet tribus annis,
<hildeb. carm_lib_reg. 3.148>	Nullus et interea praevalet hostis eis.
<hildeb. carm_lib_reg. 3.149>	Ierusalem Sesac rex Aegypti spoliavit,
<hildeb. carm_lib_reg. 3.150>	Quando Deum Roboam Iudaque deseruit.
<hildeb. carm_lib_reg. 3.151>	Post tamen a Roboam Iudaque fuit rogitatus,
<hildeb. carm_lib_reg. 3.152>	Atque retro Sesac facit abire Deus.
<hildeb. carm_lib_reg. 3.153>	Mortuus est Roboam, quo cum Salomone sepulto;
<hildeb. carm_lib_reg. 3.154>	Natus Abia suus fungitur imperio.
<hildeb. carm_lib_reg. 3.155>	Ieroboam veniens terras invadit Abiae,
<hildeb. carm_lib_reg. 3.156>	Et penitus Iudam nititur atterere.
<hildeb. carm_lib_reg. 3.157>	Ad Dominum clamans dum rex confligit Abia,
<hildeb. carm_lib_reg. 3.158>	Ieroboam fugiens vix redit ad propria.
<hildeb. carm_lib_reg. 3.159>	Ieroboam moritur; Nadab autem filius eius
<hildeb. carm_lib_reg. 3.160>	Israel a populo Sceptriger erigitur.
<hildeb. carm_lib_reg. 3.161>	Civibus Allophylis urbs Gebbethon est habitata,
<hildeb. carm_lib_reg. 3.162>	Dum Nabad obsidet Hana caedit eum Baasa.
<hildeb. carm_lib_reg. 3.163>	Agmina fugerunt, volucresque Nadab lacerarunt,
<hildeb. carm_lib_reg. 3.164>	Et fuit Thersa rex positus Baasa
<hildeb. carm_lib_reg. 3.165>	Ense perit Baasae dum Ieroboam genus omne;
<hildeb. carm_lib_reg. 3.166>	Scitur, Achia, tuus sermo fuisse ratus.
<hildeb. carm_lib_reg. 3.167>	A populo Iudae postquam sepelitur Abia,
<hildeb. carm_lib_reg. 3.168>	Sceptrifer efficitur filius eius Asa.
<hildeb. carm_lib_reg. 3.169>	Perpetuum bellum fuit inter Asam Baasamque;
<hildeb. carm_lib_reg. 3.170>	Verus Asae Deus est; sed vitulus Baasae.
<hildeb. carm_lib_reg. 3.171>	Saepe propheta Iehu Baasae mala vaticinatur,
<hildeb. carm_lib_reg. 3.172>	Inde neci Baasa percutiente datur.
<hildeb. carm_lib_reg. 3.173>	Ut nociturus Asae dominetur per loca Iudae
<hildeb. carm_lib_reg. 3.174>	Aedificare Rama proposuit Baasa.
<hildeb. carm_lib_reg. 3.175>	Sceptrigero Benadab qui fert diadema Syrorum,
<hildeb. carm_lib_reg. 3.176>	Rex Asa munera dans expetit auxilium.
<hildeb. carm_lib_reg. 3.177>	Auxilio Benadad fiunt Baasae mala multa;
<hildeb. carm_lib_reg. 3.178>	Sic per eum non est aedificata Rama.
<hildeb. carm_lib_reg. 3.179>	Ut sepelit Baasam regem facit Israel Helam
<hildeb. carm_lib_reg. 3.180>	Qui Baasae patris moribus est similis.
<hildeb. carm_lib_reg. 3.181>	Militiae princeps obsedit Getbethon Amri;
<hildeb. carm_lib_reg. 3.182>	Hela suos cuneos stare iubebat ibi.
<hildeb. carm_lib_reg. 3.183>	Dum bibit in Thersa rex Israel ebrius Hela,
<hildeb. carm_lib_reg. 3.184>	Servus eum Zambri tradidit ense neci.
<hildeb. carm_lib_reg. 3.185>	Obtinuit Thersam Zambri, rex Israel, atque
<hildeb. carm_lib_reg. 3.186>	Illius ense cadit tota domus Baasae.
<hildeb. carm_lib_reg. 3.187>	Aggreditur Thersam factus rex Israel Atari,
<hildeb. carm_lib_reg. 3.188>	Puniat ut servum qui dominatur ibi.
<hildeb. carm_lib_reg. 3.189>	Israel adveniens circumdat moenia Thersae,
<hildeb. carm_lib_reg. 3.190>	Viribus et totis vult ea destruere.
<hildeb. carm_lib_reg. 3.191>	Quando videt Zambri quod sit capiendus ab Amri,
<hildeb. carm_lib_reg. 3.192>	Ingrediens aulam, se cremat hic et eam.
<hildeb. carm_lib_reg. 3.193>	Somer erat princeps qui montem vendidit Amri;
<hildeb. carm_lib_reg. 3.194>	Rex nova Samariae moenia fecit ibi.
<hildeb. carm_lib_reg. 3.195>	Mortuus est Amri; quo Samariae tumulato,
<hildeb. carm_lib_reg. 3.196>	Filius eius Achab ponitur in solio.
<hildeb. carm_lib_reg. 3.197>	Rex Achab uxorem pravam Iezabel sibi iungit,
<hildeb. carm_lib_reg. 3.198>	Et sequitur Baalim quem sua nupta colit.
<hildeb. carm_lib_reg. 3.199>	Sydonius rex est qui Mechabaal vocitatur,
<hildeb. carm_lib_reg. 3.200>	Hic Iezabel pater est, et Baalim sequitur.
<hildeb. carm_lib_reg. 3.201>	Asserit Elias quoniam nisi proferat ipse,
<hildeb. carm_lib_reg. 3.202>	Nec populis rores, nec venient pluviae.
<hildeb. carm_lib_reg. 3.203>	Est prope Iordanem torrens, qui nomine Charit
<hildeb. carm_lib_reg. 3.204>	Dicitur; Elias hic sedet, inde bibit.
<hildeb. carm_lib_reg. 3.205>	Dante Deo, panem corvi carnesque ministrant;
<hildeb. carm_lib_reg. 3.206>	Inde bis Eliam quaque die reparant.
<hildeb. carm_lib_reg. 3.207>	Dum nimis imbre caret, torrens decrescit et aret;
<hildeb. carm_lib_reg. 3.208>	Tum pater Elias quaerit aquas alias.
<hildeb. carm_lib_reg. 3.209>	Sidonius locus est; veteres dixere Sarepta:
<hildeb. carm_lib_reg. 3.210>	Huc venit Elias, suscipit hunc vidua.
<hildeb. carm_lib_reg. 3.211>	Exiguum viduae vas cernitur esse farinae;
<hildeb. carm_lib_reg. 3.212>	Restat ei tantum vas olei modicum.
<hildeb. carm_lib_reg. 3.213>	Nil olei minus est, non est tenuata farina;
<hildeb. carm_lib_reg. 3.214>	His tamen Elias utitur et vidua.
<hildeb. carm_lib_reg. 3.215>	Natus obit viduae, iacet Elias super illum,
<hildeb. carm_lib_reg. 3.216>	Et precibus fusis vivificat puerum.
<hildeb. carm_lib_reg. 3.217>	Tres abeunt anni cum seno mense, nec ulla
<hildeb. carm_lib_reg. 3.218>	Omnibus in terris conspicitur pluvia.
<hildeb. carm_lib_reg. 3.219>	Rex Achab Eliam quaerens, non invenit illum;
<hildeb. carm_lib_reg. 3.220>	Invenit Abdias, hocque refert ad eum:
<hildeb. carm_lib_reg. 3.221>	Rex Achab in varias te quaeri praecipit oras,
<hildeb. carm_lib_reg. 3.222>	Et fieri tecum vult sibi colloquium.
<hildeb. carm_lib_reg. 3.223>	Protinus Elias Abdiam pergere iussit:
<hildeb. carm_lib_reg. 3.224>	Ille vocat regem, rex properando venit.
<hildeb. carm_lib_reg. 3.225>	Mons prope Iesrael est, Carmeli nomine dictus.
<hildeb. carm_lib_reg. 3.226>	Hunc petit Elias, rex Achab et populus.
<hildeb. carm_lib_reg. 3.227>	Ecce quater centum quinquagenique prophetae
<hildeb. carm_lib_reg. 3.228>	Sunt ibi qui perhibent se Baalim colere.
<hildeb. carm_lib_reg. 3.229>	Conspicit Elias tot pontifices statuarum,
<hildeb. carm_lib_reg. 3.230>	Nec dubitavit eis hoc dare propositum:
<hildeb. carm_lib_reg. 3.231>	Ara sit una Baal, sit bos positus super unus,
<hildeb. carm_lib_reg. 3.232>	Araque sit Domini, bosque super positus;
<hildeb. carm_lib_reg. 3.233>	Appositis lignis supponatur nihil ignis:
<hildeb. carm_lib_reg. 3.234>	Sic Baal atque meus se probet igne Deus.
<hildeb. carm_lib_reg. 3.235>	Pontifices clament: Et si Baal est Deus, ignem
<hildeb. carm_lib_reg. 3.236>	Mittat, et ipse suum devoret igne bovem.
<hildeb. carm_lib_reg. 3.237>	Si Dominus Deus est, ego vociferabor ad illum,
<hildeb. carm_lib_reg. 3.238>	Atque bovem Dominus devoret igne suum.
<hildeb. carm_lib_reg. 3.239>	Inde super binam bos binus ponitur Aram,
<hildeb. carm_lib_reg. 3.240>	Satque datur ligni, sed nihil ignis ibi.
<hildeb. carm_lib_reg. 3.241>	Pontifices clamant, et caedunt corpora cultris;
<hildeb. carm_lib_reg. 3.242>	Nec Baal audit eos, nec datur ignis eis.
<hildeb. carm_lib_reg. 3.243>	Tunc petit Elias ut det Dominus Deus ignem;
<hildeb. carm_lib_reg. 3.244>	Nec mora, consumit coelica flamma bovem.
<hildeb. carm_lib_reg. 3.245>	Praecipit Elias comprendi quosque prophetas,
<hildeb. carm_lib_reg. 3.246>	Atque Cison ductos ense peremit eos.
<hildeb. carm_lib_reg. 3.247>	Iezrael Elias regem monet ocius ire,
<hildeb. carm_lib_reg. 3.248>	Ne redeuntis iter praepediant pluviae.
<hildeb. carm_lib_reg. 3.249>	Postulat Elias Carmeli vertice pronus,
<hildeb. carm_lib_reg. 3.250>	Moxque dedit nubes et pluvias Dominus.
<hildeb. carm_lib_reg. 3.251>	Iezrael ad Iezabel veniens Achab omnia narrat
<hildeb. carm_lib_reg. 3.252>	Qualiter Elias haec operatus erat.
<hildeb. carm_lib_reg. 3.253>	Nuntiat Eliae, quia perdidit ipse prophetas,
<hildeb. carm_lib_reg. 3.254>	Per famulum Iezabel, sic faciam tibi cras.
<hildeb. carm_lib_reg. 3.255>	Dum fugit Elias, sub iuniperum venienti
<hildeb. carm_lib_reg. 3.256>	Appetitur sibi mors, atque sopor fit ei.
<hildeb. carm_lib_reg. 3.257>	Angelus hunc vocat ut comedat, qui surgit, et ecce
<hildeb. carm_lib_reg. 3.258>	Azymus hic panis, vasque videtur aquae.
<hildeb. carm_lib_reg. 3.259>	Prandit et obdormit, vocat angelus hunc ad edendum,
<hildeb. carm_lib_reg. 3.260>	Qui comedit panem quem videt appositum.
<hildeb. carm_lib_reg. 3.261>	Luxque dena quater totidem cum noctibus ivit,
<hildeb. carm_lib_reg. 3.262>	Cum nihil Elias prandet Horebque venit.
<hildeb. carm_lib_reg. 3.263>	Montis Horeb quaedam spelunca videtur, et intus
<hildeb. carm_lib_reg. 3.264>	Dum manet Elias, inquit ei Dominus:
<hildeb. carm_lib_reg. 3.265>	Egrediens stabis coram Domino veniente,
<hildeb. carm_lib_reg. 3.266>	Tunc ibi praevenient res ita terrificae.
<hildeb. carm_lib_reg. 3.267>	Spiritus est grandis fortisque, nec est Deus illic.
<hildeb. carm_lib_reg. 3.268>	Motio subsequitur mira, nec est Deus hic.
<hildeb. carm_lib_reg. 3.269>	Maximus est ignis, Deus est prope, non tamen hic est;
<hildeb. carm_lib_reg. 3.270>	Sibilat aura levis, hic veniens Deus est.
<hildeb. carm_lib_reg. 3.271>	Contegit Elias dum palliolo sibi vultum,
<hildeb. carm_lib_reg. 3.272>	Quid facis hic, inquit coelica vox ad eum?
<hildeb. carm_lib_reg. 3.273>	Ille refert: Zelo zelatus sum, quia pergit
<hildeb. carm_lib_reg. 3.274>	Post Balaam populus, teque sequi renuit
<hildeb. carm_lib_reg. 3.275>	Israel ense tuum percussit quemque prophetam,
<hildeb. carm_lib_reg. 3.276>	Me superesse dolens quaerit ut inteream.
<hildeb. carm_lib_reg. 3.277>	Inquit ei Dominus: Perges, Elia, tuoque
<hildeb. carm_lib_reg. 3.278>	Victus erit studio rex Asael Syriae.
<hildeb. carm_lib_reg. 3.279>	Unge Levi regem super Israel; ast Elisaeus
<hildeb. carm_lib_reg. 3.280>	Unctus erit pro te, sitque propheta meus.
<hildeb. carm_lib_reg. 3.281>	Rex Syriae Benadad vult ter denis geminisque
<hildeb. carm_lib_reg. 3.282>	Regibus adductis Samariam capere.
<hildeb. carm_lib_reg. 3.283>	Rex Achab Israel est; hic inter moenia clausus
<hildeb. carm_lib_reg. 3.284>	Deficit et trepidat Samariae populus.
<hildeb. carm_lib_reg. 3.285>	Rex Benadad iubet hoc; argenti quidquid et auri
<hildeb. carm_lib_reg. 3.286>	Hic habet, uxores et genitos det ei.
<hildeb. carm_lib_reg. 3.287>	Territus iste refert: Ego sum tuus, et mea quaeque,
<hildeb. carm_lib_reg. 3.288>	Ut mihi mandasti, sunt tua, mi domine.
<hildeb. carm_lib_reg. 3.289>	Mandat ei Benadad: Servos ego cras tibi mittam,
<hildeb. carm_lib_reg. 3.290>	Quodque placebit eis Samariae capiam.
<hildeb. carm_lib_reg. 3.291>	Mittit Achab Benadad, sibi quem videt insidiari,
<hildeb. carm_lib_reg. 3.292>	Hoc nimis est durum, non patiar fieri.
<hildeb. carm_lib_reg. 3.293>	Rex Achab et Benadad pugnant in vertice montis;
<hildeb. carm_lib_reg. 3.294>	Terga Syri vertunt, Israel instat eis.
<hildeb. carm_lib_reg. 3.295>	Rex Benadad fugiens, ubi videt se superatum,
<hildeb. carm_lib_reg. 3.296>	Dixit Achab regem montis habere Deum.
<hildeb. carm_lib_reg. 3.297>	Annus abit, Benadad reparat currus equitesque,
<hildeb. carm_lib_reg. 3.298>	Atque redit sperans Israel opprimere.
<hildeb. carm_lib_reg. 3.299>	Cernitur in campis ab Achab Benadad superatus,
<hildeb. carm_lib_reg. 3.300>	Et Dominus fortis scitur ubique Deus.
<hildeb. carm_lib_reg. 3.301>	Urbs vocitatur Aphec; Benadad conclusus in urbe
<hildeb. carm_lib_reg. 3.302>	Sic latet ut nunquam se putet aufugere.
<hildeb. carm_lib_reg. 3.303>	Membra tegunt saccis, et sic ad Achab venientes
<hildeb. carm_lib_reg. 3.304>	Quae Benadad mittit verba ferunt proceres.
<hildeb. carm_lib_reg. 3.305>	Servus erit Benadad tuus, et quaecunque iubebis
<hildeb. carm_lib_reg. 3.306>	Efficiet, vitam tu sibi si dederis.
<hildeb. carm_lib_reg. 3.307>	Inquit Achab: Volo; sit Benadad mihi foedere iunctus,
<hildeb. carm_lib_reg. 3.308>	Et vigeat frater tempus in omne meus.
<hildeb. carm_lib_reg. 3.309>	Tunc humilis Benadad demisso vertice venit,
<hildeb. carm_lib_reg. 3.310>	Inque suo curru rex Achab hunc posuit.
<hildeb. carm_lib_reg. 3.311>	Ecce propheta suo comiti, me percute, dixit;
<hildeb. carm_lib_reg. 3.312>	At fore percussor, qui comes est, renuit.
<hildeb. carm_lib_reg. 3.313>	Ille refert comiti quoniam leo perderet ipsum.
<hildeb. carm_lib_reg. 3.314>	It comes, et veniens mox leo perdit eum.
<hildeb. carm_lib_reg. 3.315>	Vir venit alter; ei, me percute, dixit; at ille
<hildeb. carm_lib_reg. 3.316>	Percutit, et sanguis labitur a capite.
<hildeb. carm_lib_reg. 3.317>	Inde propheta sibi tegit omnem pulvere vultum,
<hildeb. carm_lib_reg. 3.318>	Et veniens ad Achab, tale dat eloquium:
<hildeb. carm_lib_reg. 3.319>	Dummodo pugna fuit, quidam cepit fugientem,
<hildeb. carm_lib_reg. 3.320>	Et mihi commisit lege sub hac hominem.
<hildeb. carm_lib_reg. 3.321>	Hunc nisi restituas, argenti solve talentum,
<hildeb. carm_lib_reg. 3.322>	Vel mihi pro capto da caput ipse tuum.
<hildeb. carm_lib_reg. 3.323>	At mihi commissus fugiens evasit, et ille
<hildeb. carm_lib_reg. 3.324>	Qui mihi commisit, ius petit inde grave.
<hildeb. carm_lib_reg. 3.325>	Aut hominem reddes, aut argentum dabis illi
<hildeb. carm_lib_reg. 3.326>	Rex ait, aut debes iudice te perimi.
<hildeb. carm_lib_reg. 3.327>	Ut facie tersa fuit agnitus esse propheta,
<hildeb. carm_lib_reg. 3.328>	Dixit Achab plane iudicium simile.
<hildeb. carm_lib_reg. 3.329>	Rex Benadad merito fuerat vir mortis; at illi
<hildeb. carm_lib_reg. 3.330>	Tu dator es vitae, dignus es inde mori.
<hildeb. carm_lib_reg. 3.331>	Vinea Nabod erat, fuit haec in Iezrael urbe;
<hildeb. carm_lib_reg. 3.332>	Rex Achab appetit hanc, et sibi vult emere.
<hildeb. carm_lib_reg. 3.333>	Vinea, Nabod ait, patrum fuit ista meorum,
<hildeb. carm_lib_reg. 3.334>	Sitque meae prolis; non capiam pretium.
<hildeb. carm_lib_reg. 3.335>	Hoc Achab audito, dat tristia membra cubili.
<hildeb. carm_lib_reg. 3.336>	Nec comedit panem, vultque dolore mori.
<hildeb. carm_lib_reg. 3.337>	Ut Iezabel ponit notulas, ponitque sigillum.
<hildeb. carm_lib_reg. 3.338>	Iezrael has mittens, triste dat imperium.
<hildeb. carm_lib_reg. 3.339>	Imperio Iezabel duo crimen testificati
<hildeb. carm_lib_reg. 3.340>	Sunt ibi, quo Nabot debeat interimi.
<hildeb. carm_lib_reg. 3.341>	Dicitur a Nabod: Rex atque Deus benedictus;
<hildeb. carm_lib_reg. 3.342>	Inde videns testes, hunc lapidat populus.
<hildeb. carm_lib_reg. 3.343>	Hoc Achab ut novit gavisus, Iezrael intrat;
<hildeb. carm_lib_reg. 3.344>	Obvius Elias sic ad eum loquitur:
<hildeb. carm_lib_reg. 3.345>	Perditor illius es cuius bona diripuisti;
<hildeb. carm_lib_reg. 3.346>	Ira Dei vindex te dabit inde neci.
<hildeb. carm_lib_reg. 3.347>	Fusus erit sanguis tuus, ac linget canis illum
<hildeb. carm_lib_reg. 3.348>	Nabod ubi cruor est linctus ab ore canum;
<hildeb. carm_lib_reg. 3.349>	Atque canes comedent Iezabel: utrumque peribit
<hildeb. carm_lib_reg. 3.350>	Sic genus, ut Baasae tota domus periit.
<hildeb. carm_lib_reg. 3.351>	Induitur sacco, ieiunat, luget, humique
<hildeb. carm_lib_reg. 3.352>	Sternitur, et flexo pergit Achab capite.
<hildeb. carm_lib_reg. 3.353>	Protulit Eliae Deus: Hocne vides, quia plangit
<hildeb. carm_lib_reg. 3.354>	Rex Achab, et veniam nocte dieque petit.
<hildeb. carm_lib_reg. 3.355>	Dic Achab: Illius dare quod mala nolo diebus,
<hildeb. carm_lib_reg. 3.356>	Post, mala sunt toti danda suae domui.
<hildeb. carm_lib_reg. 3.357>	Rex Asa mortuus est, tumulat genitus suus illum
<hildeb. carm_lib_reg. 3.358>	Nomine qui Iosaphat suscipit imperium.
<hildeb. carm_lib_reg. 3.359>	Rex Achab et Iosaphat valido sibi foedere iuncti,
<hildeb. carm_lib_reg. 3.360>	Samariam veniunt, atque loquuntur ibi.
<hildeb. carm_lib_reg. 3.361>	Esse Ramoth Galaad debet mea, rex Achab, inquit.
<hildeb. carm_lib_reg. 3.362>	Huc Iosaphat secum protinus ire petit.
<hildeb. carm_lib_reg. 3.363>	Ibo, refert Iosaphat, sed consule, quaeso, prophetas
<hildeb. carm_lib_reg. 3.364>	An valeat nobis affore prosperitas.
<hildeb. carm_lib_reg. 3.365>	Ecce quadringenti veniunt, et quisque prophetat
<hildeb. carm_lib_reg. 3.366>	Velle Deum reges ire Ramoth Galaad.
<hildeb. carm_lib_reg. 3.367>	Ferrea dat propriae Sedechias cornua fronti;
<hildeb. carm_lib_reg. 3.368>	Et veniens ad Achab, talia dixit ei:
<hildeb. carm_lib_reg. 3.369>	Perge Ramoth Galaad, subito capturus es illam,
<hildeb. carm_lib_reg. 3.370>	Atque fugans perdes cornibus his Syriam.
<hildeb. carm_lib_reg. 3.371>	Israel in terra superest aliusne propheta,
<hildeb. carm_lib_reg. 3.372>	Rex Iosaphat quaerit. Tunc Achab istud ait:
<hildeb. carm_lib_reg. 3.373>	Prospera qui nunquam, sed semper dura prophetat,
<hildeb. carm_lib_reg. 3.374>	Est prope Michaeas. Exigit hunc Iosaphat.
<hildeb. carm_lib_reg. 3.375>	Mittitur eunuchus, qui pergens advocat illum;
<hildeb. carm_lib_reg. 3.376>	Et cito Michaeas ducitur in medium.
<hildeb. carm_lib_reg. 3.377>	Visne Ramoth Galaad nos pergere? Rex Achab inquit:
<hildeb. carm_lib_reg. 3.378>	Pergite, Michaeas, et bene cedet, ait.
<hildeb. carm_lib_reg. 3.379>	Rex Achab adiurat Domini sub nomine verum
<hildeb. carm_lib_reg. 3.380>	Dicere Michaeam. Tunc ait hic ad eum:
<hildeb. carm_lib_reg. 3.381>	Israel est visus, veluti pastore carentes
<hildeb. carm_lib_reg. 3.382>	Ire solent sparsim per iuga montis oves.
<hildeb. carm_lib_reg. 3.383>	In solio celso residens Deus est mihi visus;
<hildeb. carm_lib_reg. 3.384>	Multus et astabat spirituum numerus:
<hildeb. carm_lib_reg. 3.385>	Praecipiet quis Achab vestrum Deus omnibus inquit?
<hildeb. carm_lib_reg. 3.386>	Hunc ego decipiam, spiritus unus ait.
<hildeb. carm_lib_reg. 3.387>	A Domino iussus per quem tu decipiaris?
<hildeb. carm_lib_reg. 3.388>	Spiritus est mendax vatibus esse tuis.
<hildeb. carm_lib_reg. 3.389>	Mox ubi Michaeae maxilla manu Sedechiae
<hildeb. carm_lib_reg. 3.390>	Acriter icta fuit, percutiens vir ait:
<hildeb. carm_lib_reg. 3.391>	Mene, Deus, spreto, fuit haec tibi verba locutus?
<hildeb. carm_lib_reg. 3.392>	Ast alapam patiens, protulit intrepidus:
<hildeb. carm_lib_reg. 3.393>	Quando petens latebras geminum conclave subibis,
<hildeb. carm_lib_reg. 3.394>	An fuerim verax scire coactus eris.
<hildeb. carm_lib_reg. 3.395>	Praecipitur tristi Michaeam carcere claudi;
<hildeb. carm_lib_reg. 3.396>	Itque Ramoth Galaad rex Achab et Iosaphat.
<hildeb. carm_lib_reg. 3.397>	Rex Achab ut Syriae regem videt appropiare
<hildeb. carm_lib_reg. 3.398>	Qualiter incedat sic docuit Iosaphat:
<hildeb. carm_lib_reg. 3.399>	Vestibus insignis, curru, regalibus armis
<hildeb. carm_lib_reg. 3.400>	Ibis, erisque meo conspicuus populo.
<hildeb. carm_lib_reg. 3.401>	Tunc Achab omnino se regem dissimulavit,
<hildeb. carm_lib_reg. 3.402>	Et modico curru sic quasi miles abit.
<hildeb. carm_lib_reg. 3.403>	Rex Syriae cuneos quos fortes aspicit orat,
<hildeb. carm_lib_reg. 3.404>	Ut reliquis spretis, rex Achab intereat.
<hildeb. carm_lib_reg. 3.405>	Praecipuus Syriae cuneus credens Achab esse,
<hildeb. carm_lib_reg. 3.406>	Aggrediens Iosaphat, praecipitare parat.
<hildeb. carm_lib_reg. 3.407>	Ut Iosaphat clamans, quod non esset Achab patefecit,
<hildeb. carm_lib_reg. 3.408>	Transit eum cuneus; sic Iosaphat viguit.
<hildeb. carm_lib_reg. 3.409>	Israel atque Syri duro certamine pugnant,
<hildeb. carm_lib_reg. 3.410>	Estque diu dubium qui superare queant.
<hildeb. carm_lib_reg. 3.411>	Ivit in incertum, casuque sagitta volavit,
<hildeb. carm_lib_reg. 3.412>	Qua prope pulmonem fixus Achab periit.
<hildeb. carm_lib_reg. 3.413>	Quando fuit notum quia vincunt arma Syrorum,
<hildeb. carm_lib_reg. 3.414>	Aufugitans Iosaphat Ierusalem remeat.
<hildeb. carm_lib_reg. 3.415>	Quem generavit Achab rex Israel, est Ochozias,
<hildeb. carm_lib_reg. 3.416>	Qui similis patris est, atque colit statuas.