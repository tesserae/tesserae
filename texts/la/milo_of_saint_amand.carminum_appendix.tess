<milo_eln. carm_app. 1.1.1>	Antestis domini nimium praeclarus Amande,
<milo_eln. carm_app. 1.1.2>	Hunc tibi Lotharius librum sic scribere fecit.
<milo_eln. carm_app. 1.2.1>	Presbiter exiguus librum Lotharius istum
<milo_eln. carm_app. 1.2.2>	Ad decus et laudem domini sic scribere iussit.
<milo_eln. carm_app. 1.3.1>	Claviger exiguus quondam Lotharius istum
<milo_eln. carm_app. 1.3.2>	Librum, quem cernis, lector, conscribere iussit.
<milo_eln. carm_app. 1.4.1>	In hoc quisque legat patrum dulcissima verba,
<milo_eln. carm_app. 1.4.2>	Dicat "in aeternum vivat Lotharius", oro.

<milo_eln. carm_app. 2.1.1>	Vas, ubi dormivit, quem mors violare nequivit
<milo_eln. carm_app. 2.1.2>	Sanguine rorantem, canos unguesque novantem,
<milo_eln. carm_app. 2.1.3>	Clauditur his lammis, quod templi fissile flammis
<milo_eln. carm_app. 2.1.4>	Est ibi frustatum, quo celsius ante locatum.
<milo_eln. carm_app. 2.2.1>	Haec requies mea in saeculum saeculi: hic habitabo, quoniam elegi eam.
<milo_eln. carm_app. 2.3.1>	Sanctus Amandus in hac ara de carne triumphans
<milo_eln. carm_app. 2.3.2>	Atque malum superans pretiosa morte quievit,
<milo_eln. carm_app. 2.3.3>	Spiritus atque suus penetravit culmina caeli.
<milo_eln. carm_app. 2.3.4>	At numerus fuit annorum, quo assumpsit Iesus
<milo_eln. carm_app. 2.3.5>	Humanam carnem de corpore virginis almae,
<milo_eln. carm_app. 2.3.6>	Trecentum bis terque decem bis, unus et annus.
<milo_eln. carm_app. 2.4.1>	Quisque videns nostras sollerti corde figuras,
<milo_eln. carm_app. 2.4.2>	Perspice, quam subito defluat orbis honor.
<milo_eln. carm_app. 2.4.3>	Rege sati fuimus, nomen qui nomine duxit
<milo_eln. carm_app. 2.4.4>	De magni magnus, de Karoli Karolus.
<milo_eln. carm_app. 2.4.5>	Nec licuit totum vitae complectier annum,
<milo_eln. carm_app. 2.4.6>	Sed rapuit nostras debita mors animas.
<milo_eln. carm_app. 2.4.7>	Si, genitor, nostram dignaris visere tumbam,
<milo_eln. carm_app. 2.4.8>	Rex, nostros obitus ne doleas, petimus.
<milo_eln. carm_app. 2.4.9>	Terris sublati, placida regione locati
<milo_eln. carm_app. 2.4.10>	Cum sanctis requie perpetua fruimur.
<milo_eln. carm_app. 2.4.11>	Vos nostri memores felices este, parentes:
<milo_eln. carm_app. 2.4.12>	Hoc Pipinus ego posco simulque Drogo.
<milo_eln. carm_app. 2.5.1>	Marmoris hac tumba Fulchardus conditur abba,
<milo_eln. carm_app. 2.5.2>	Qui sibi non vile commissum rexit ovile.
<milo_eln. carm_app. 2.5.3>	Praefuit huic claustro, qui tali clauditur antro.
<milo_eln. carm_app. 2.5.4>	Vivat ut in caelis, cui poscat quisque fidelis.
<milo_eln. carm_app. 2.6.1>	Respicis oppositum marmor procul? huius in urna
<milo_eln. carm_app. 2.6.2>	Lotharius pausat, celeberrimus ille sacrista.
<milo_eln. carm_app. 2.6.3>	Qui pius et doctus, industrius ac reverendus,
<milo_eln. carm_app. 2.6.4>	Sanguine vernantem tumulo relevavit Amandum,
<milo_eln. carm_app. 2.6.5>	Nostras structuras augens et bibliothecam.
<milo_eln. carm_app. 2.7.1>	Milo poeta sophus cubat hoc sub marmore clausus,
<milo_eln. carm_app. 2.7.2>	Carmine dulciloco qui librum sobrietatis
<milo_eln. carm_app. 2.7.3>	Edidit et sanctum pulchre depinxit Amandum,
<milo_eln. carm_app. 2.7.4>	Floribus exornans, metro prosaque venustans
<milo_eln. carm_app. 2.7.5>	Tanti pontificis palmam, caput atque coronam.
<milo_eln. carm_app. 2.8.1>	Dormit in hac tumba simplex sine felle columba,
<milo_eln. carm_app. 2.8.2>	Doctor, flos et honos tam cleri quam monachorum,
<milo_eln. carm_app. 2.8.3>	Hubaldus, cuius famam per climata mundi
<milo_eln. carm_app. 2.8.4>	Edita sanctorum modulamina gestaque clamant.
<milo_eln. carm_app. 2.8.5>	Hic Cyrici membra pretiosa reperta Nevernis
<milo_eln. carm_app. 2.8.6>	Nostris invexit oris scripsitque triumphum.
<milo_eln. carm_app. 2.9.1>	Philosophi simul hic pausant celebresque magistri,
<milo_eln. carm_app. 2.9.2>	Ecclesiae nostrae flores per saecula clari.
<milo_eln. carm_app. 2.9.3>	Alter discipulus fuerat, didascalus alter.
<milo_eln. carm_app. 2.10.1>	Hunc tumulum quiqui non irreverenter adite,
<milo_eln. carm_app. 2.10.2>	Andreae sancti loculum quia claudit et artus,
<milo_eln. carm_app. 2.10.3>	Qui pius et prudens, humilis fuit et venerandi
<milo_eln. carm_app. 2.10.4>	Discipulus patris, simul et successor Amandi.
<milo_eln. carm_app. 2.10.5>	Hunc pastor caulae, praesentis conditor aulae,
<milo_eln. carm_app. 2.10.6>	Hugo levans limphaque luens thecaque recondens
<milo_eln. carm_app. 2.10.7>	Mundato tumulo sollemniter hic relocavit,
<milo_eln. carm_app. 2.10.8>	Febre fatiscentes ubi convaluere frequenter.
<milo_eln. carm_app. 2.11.1>	Hoc Gillebertus sub marmore pausat opertus,
<milo_eln. carm_app. 2.11.2>	Formam pastoris nostris qui gessit in oris
<milo_eln. carm_app. 2.11.3>	Dogmata diva ferens et Christo totus inhaerens;
<milo_eln. carm_app. 2.11.4>	Tandem sublatus terris petit astra vocatus.

<milo_eln. carm_app. 3.1.1>	Amande praesul optime,
<milo_eln. carm_app. 3.1.2>	Dignus tuo qui nomine
<milo_eln. carm_app. 3.1.3>	Amando Christum congruum
<milo_eln. carm_app. 3.1.4>	Sortitus es vocabulum,
<milo_eln. carm_app. 3.1.5>	Audi tuorum dulcia
<milo_eln. carm_app. 3.1.6>	Vernaculorum carmina,
<milo_eln. carm_app. 3.1.7>	Quae concinunt gratissimo
<milo_eln. carm_app. 3.1.8>	Praecordiorum gaudio.
<milo_eln. carm_app. 3.1.9>	Dum floruisti corpore,
<milo_eln. carm_app. 3.1.10>	Mundum replesti lumine,
<milo_eln. carm_app. 3.1.11>	Astrum poli nunc splendidam
<milo_eln. carm_app. 3.1.12>	Candore vincis Cinthiam.
<milo_eln. carm_app. 3.1.13>	Pater pius, pastor bonus
<milo_eln. carm_app. 3.1.14>	Multis fuisti gentibus,
<milo_eln. carm_app. 3.1.15>	Has recreando flumine,
<milo_eln. carm_app. 3.1.16>	Illas docendo famine.
<milo_eln. carm_app. 3.1.17>	Frater pupilli flebilis,
<milo_eln. carm_app. 3.1.18>	Soror gementis exulis;
<milo_eln. carm_app. 3.1.19>	Patrem vocavit orphanus
<milo_eln. carm_app. 3.1.20>	Matremque sensit languidus.
<milo_eln. carm_app. 3.1.21>	Caecis ocellus lucidus
<milo_eln. carm_app. 3.1.22>	Claudisque pes tutissimus,
<milo_eln. carm_app. 3.1.23>	Per teque ligno pendulus
<milo_eln. carm_app. 3.1.24>	Vitam recepit mortuus.
<milo_eln. carm_app. 3.1.25>	Quid plura, miles inclite,
<milo_eln. carm_app. 3.1.26>	Nostro canamus carmine?
<milo_eln. carm_app. 3.1.27>	Quicumque venit debilis,
<milo_eln. carm_app. 3.1.28>	Nullus recessit flebilis.
<milo_eln. carm_app. 3.1.29>	Nunc Abrahae vernantibus
<milo_eln. carm_app. 3.1.30>	Laetus quiescis sedibus;
<milo_eln. carm_app. 3.1.31>	De Iesu dulcis corpore
<milo_eln. carm_app. 3.1.32>	Mandis bibisque sanguine.
<milo_eln. carm_app. 3.1.33>	Iam copulatus intimis
<milo_eln. carm_app. 3.1.34>	Archangelorum gaudiis
<milo_eln. carm_app. 3.1.35>	Vertex rubescit gemmulis
<milo_eln. carm_app. 3.1.36>	Et colla candent infulis.
<milo_eln. carm_app. 3.1.37>	Nostri memor, sanctissime,
<milo_eln. carm_app. 3.1.38>	Hic exulantum corpore -
<milo_eln. carm_app. 3.1.39>	Tuus popellus assumus -
<milo_eln. carm_app. 3.1.40>	Succurre nobis, quaesumus:
<milo_eln. carm_app. 3.1.41>	Ut, quando Iesus venerit
<milo_eln. carm_app. 3.1.42>	Cum carne qua hinc abiit,
<milo_eln. carm_app. 3.1.43>	Non segregemur a tuo,
<milo_eln. carm_app. 3.1.44>	Clemens pater, consortio.
<milo_eln. carm_app. 3.2.1>	Ave, pater, pastor noster, pontifex egregie;
<milo_eln. carm_app. 3.2.2>	Ave, carus amor noster, dulce nomen Amande;
<milo_eln. carm_app. 3.2.3>	Ave, praesul gloriose, semper amantissime.
<milo_eln. carm_app. 3.2.4>	Iure tibi laudum melos concinendo pangimus;
<milo_eln. carm_app. 3.2.5>	Sed condignas tanto patri ferre laudes nequimus;
<milo_eln. carm_app. 3.2.6>	Corde tamen quod gestimus, plectro linguae promimus.
<milo_eln. carm_app. 3.2.7>	A primaevo nempe flore sacrae pueritiae
<milo_eln. carm_app. 3.2.8>	Moribus aevum senile visus es attingere,
<milo_eln. carm_app. 3.2.9>	Multis et normam praebere perfectae iustitiae.
<milo_eln. carm_app. 3.2.10>	Mox signorum gloriosis muneratus titulis
<milo_eln. carm_app. 3.2.11>	Triumphalis signo crucis anguem saevum proteris
<milo_eln. carm_app. 3.2.12>	Verbique virtute pellis Ogiae de terminis.
<milo_eln. carm_app. 3.2.13>	Virtutes excoluisti studio pervigili,
<milo_eln. carm_app. 3.2.14>	Ipse sed occuluisti mente semper humili,
<milo_eln. carm_app. 3.2.15>	Favor ne daretur tibi, sed superno numini.
<milo_eln. carm_app. 3.2.16>	Hinc factus praesul mactusque deitatis munere
<milo_eln. carm_app. 3.2.17>	Ut lucerna ardens fide, claro lucens opere
<milo_eln. carm_app. 3.2.18>	Iure celso candelabri sublevaris stipite.
<milo_eln. carm_app. 3.2.19>	Tu redemptor captivorum, consolator pauperum
<milo_eln. carm_app. 3.2.20>	Tuque pater pupillorum, tu mater orphanorum,
<milo_eln. carm_app. 3.2.21>	Vigor paraliticorum, effugator daemonum.
<milo_eln. carm_app. 3.2.22>	Tu surdis auditum praestas, tu caecos illuminas,
<milo_eln. carm_app. 3.2.23>	Lurida tu membra purgas, mortuum resuscitas,
<milo_eln. carm_app. 3.2.24>	Verbis simul et exemplis animas vivificas.
<milo_eln. carm_app. 3.2.25>	Nostra laus succumbit tantae tibi datae gratiae,
<milo_eln. carm_app. 3.2.26>	Dum mundum reples doctrinae virtutumque munere
<milo_eln. carm_app. 3.2.27>	Famam diffundens et terrae et caeli per cardines.
<milo_eln. carm_app. 3.2.28>	Nunc precamur, pater alme, vota nostra suscipe
<milo_eln. carm_app. 3.2.29>	Et Iesum benignum posce nobis semper parcere
<milo_eln. carm_app. 3.2.30>	Ac post huius finem vitae tecum semper vivere.
<milo_eln. carm_app. 3.2.31>	Annue votis poscentum, deus factor omnium,
<milo_eln. carm_app. 3.2.32>	Esse credimus quem trinum atque unum dominum,
<milo_eln. carm_app. 3.2.33>	Manet quem laus ante aevum, nunc et in perpetuum.

<milo_eln. carm_app. 4.1.1>	Audax et modicos Haimino pandere versus
<milo_eln. carm_app. 4.1.2>	Incipe, charta, patri, cuius tu, rustica, iussu
<milo_eln. carm_app. 4.1.3>	Mirandae causae promis nutuque notamen.
<milo_eln. carm_app. 4.1.4>	Ingenio non fulta licet, non arte salubri
<milo_eln. carm_app. 4.1.5>	Nec studio quoquam, tamen aude dicere tandem:
<milo_eln. carm_app. 4.1.6>	Vive valeque diu, pater inclite, munere Christi
<milo_eln. carm_app. 4.1.7>	Salvatus semper, tendens ad gaudia vera.
<milo_eln. carm_app. 4.2.1>	Noli, quaeso, pater, munuscula spernere nostra:
<milo_eln. carm_app. 4.2.2>	Parvula si videas, magna haec dilectio mittit.

<milo_eln. carm_app. 5.1>	Ordine finali titulae kartas breviabit.
<milo_eln. carm_app. 5.2>	Imbre facit caelum solis canescere girum.
<milo_eln. carm_app. 5.3>	Ordine bellorum tinxisti, Karole, ferrum.
<milo_eln. carm_app. 5.4>	Plebs gaudens clerum laudat contra zabulones.
<milo_eln. carm_app. 5.5>	Oro bonum tibi lugenti furtum patienti.
<milo_eln. carm_app. 5.6>	Grus ignem laudat, corvus zetas hiemales.
<milo_eln. carm_app. 5.7>	Blandorum tactus domat errores, probat aurum.
<milo_eln. carm_app. 5.8>	Ut modicos capiat quaestus, hortamur avarum.
<milo_eln. carm_app. 5.9>	Tu, decus extremum, quotiens aurum voluisti?
<milo_eln. carm_app. 5.10>	Milo domum quaerit, habet hostem nomine dotis.
<milo_eln. carm_app. 5.11>	Et iudex audens vix exal ... dominarum.
<milo_eln. carm_app. 5.12>	Regis honos hostem nobis extinguit et Iris.
<milo_eln. carm_app. 5.13>	Armiger optat equos, dominorum rex bone Christe.
<milo_eln. carm_app. 5.14>	Negligit errorem sol iustitiae graviorem.
<milo_eln. carm_app. 5.15>	Omina fecisti, dominorum rex benedicte:
<milo_eln. carm_app. 5.16>	Imbre foves caelum solis candore gravatum.
<milo_eln. carm_app. 5.17>	Ornamenta facit tumulo Karolis brevis imber.
<milo_eln. carm_app. 5.18>	Gaudia cunctorum servat concordia fratrum.
<milo_eln. carm_app. 5.19>	Omne bonum turbat lis fratrum: pax gravat illam.
<milo_eln. carm_app. 5.20>	Laedit cor zelus horrendo bonum trabe litis.
<milo_eln. carm_app. 5.21>	Aevum pace gerit: iustum mitescere cernis.
<milo_eln. carm_app. 5.22>	Zelus honestat Adam, turbat dominator eundem.
<milo_eln. carm_app. 5.23>	Quaestus Adam vincit merito, dum quaerit honores.
<milo_eln. carm_app. 5.24>	Aurum non damnat errorem, quaerit amicos.
<milo_eln. carm_app. 5.25>	Vir magnus domini rogitans horrescit honorem.
<milo_eln. carm_app. 5.26>	Nomen emunt zeli mirantes agmine Christi.
<milo_eln. carm_app. 5.27>	Ecce domum regis benedic hostem novitatis.
<milo_eln. carm_app. 5.28>	Esse solet iustis amor, ordo, figura dierum.
<milo_eln. carm_app. 5.29>	Ros brevis imbre nocet consparsis, Karole, gramen.
<milo_eln. carm_app. 5.30>	Orbis fert Karlum, Karli breviatur imago.
<milo_eln. carm_app. 5.31>	Gramina cultorum servat concordia fratrum.
<milo_eln. carm_app. 5.32>	O fur, tange liras bonitatis imagine gratas.
<milo_eln. carm_app. 5.33>	Brunellum serva cognoscendo famularum.
<milo_eln. carm_app. 5.34>	Pugna bonum turbat, luit errorem pietatis.
<milo_eln. carm_app. 5.35>	Gaudia iustorum minuit commotio zeli.
<milo_eln. carm_app. 5.36>	Haeret Adam, tangit, luit Evam, quaerere gestit.
<milo_eln. carm_app. 5.37>	Iustum mors ditat, zelans hereditat aurum.
<milo_eln. carm_app. 5.38>	Uva dat effectum, quotiens Aurora vocatur.
<milo_eln. carm_app. 5.39>	Mi bone rex, hostis aurum non erigit emptum.
<milo_eln. carm_app. 5.40>	Quaerit amor Christi multos, dum regnat iniquus.
<milo_eln. carm_app. 5.41>	Kartam novit Enoc titulae, iuvat actio Christi.
<milo_eln. carm_app. 5.42>	Fur damnum reparat: benedic gustum novitatis.
<milo_eln. carm_app. 5.43>	Esse solet Karlus audax operis fabricator.
<milo_eln. carm_app. 5.44>	Causam regnandi benedicimus Iridis ortu.
<milo_eln. carm_app. 5.45>	Collectivorum signasti, Karole, factum.
<milo_eln. carm_app. 5.46>	Grandia blandorum signat collectio florum.
<milo_eln. carm_app. 5.47>	Peccatur furto, tunc luget cordis imago.
<milo_eln. carm_app. 5.48>	Odit fur Karolum, luget bonitatis imago.
<milo_eln. carm_app. 5.49>	Garrulus argentum tangit, capiens furiosum.
<milo_eln. carm_app. 5.50>	Peccat Adam tactu, luit Evam, quae gravat illum
<milo_eln. carm_app. 5.51>	Multa domat zelus, honor argentum u...ratur.
<milo_eln. carm_app. 5.52>	Lux aegrum quaerit, hetas iustum metuendo.
<milo_eln. carm_app. 5.53>	Doctor et hortator animam vestigat egentem.
<milo_eln. carm_app. 5.54>	Quaerit amor Christi minimos, dum regnat iniquus.
<milo_eln. carm_app. 5.55>	Aurum novit emens, dominum quaesivit amore.
<milo_eln. carm_app. 5.56>	Christe, foveto domum regni iusto graviorem.
<milo_eln. carm_app. 5.57>	Novit Enoc titulae kartas, audacia Christi.
<milo_eln. carm_app. 5.58>	Argenti curam reddit benedictio gratam.
<milo_eln. carm_app. 5.59>	Ominis effectum sensisti, Karole, furtum.
<milo_eln. carm_app. 5.60>	O flos camporum, lampas, bonitatis imago,
<milo_eln. carm_app. 5.61>	Omne bonum sentis, kartis fratrum placuisti.
<milo_eln. carm_app. 5.62>	Fraude kalendarum languescit concolor Iris.
<milo_eln. carm_app. 5.63>	Gaudeo blandorum tactus curvamine florum.
<milo_eln. carm_app. 5.64>	Pax animum tangit, luget caro luce gementem.
<milo_eln. carm_app. 5.65>	Blandum tange decus: fit pulcher Adam vitiosus.