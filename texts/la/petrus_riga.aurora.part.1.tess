<petr_riga. aur. praef. tit.>	praefationes
<petr_riga. aur. praef. tit. 1>	versus cuiusdam Canonici de laude libri	
<petr_riga. aur. praef. 1.1>	Stringere pauca libet bona carminis huius et ipsum
<petr_riga. aur. praef. 1.2>	Laude uel exili magnificare librum.
<petr_riga. aur. praef. 1.3>	Hic ea triticea est pannis allata farina
<petr_riga. aur. praef. 1.4>	Hebreo populo de Pharaonis humo.
<petr_riga. aur. praef. 1.5>	Hic illud missum de celo manna saporum
<petr_riga. aur. praef. 1.6>	Omnem gustanti quod sapit ore cibum,
<petr_riga. aur. praef. 1.7>	Omne quasi sapiens epulum quia continet omnem
<petr_riga. aur. praef. 1.8>	Viuendi formam consiliique modum.
<petr_riga. aur. praef. 1.9>	Vt breuius currem per singula - preminet auro
<petr_riga. aur. praef. 1.10>	In pretio, soli luce, sapore fauo.
<petr_riga. aur. praef. 1.11>	Qui facit humano generi quod sol facit orbi:
<petr_riga. aur. praef. 1.12>	Sol terre lucet, luce cor iste replet.
<petr_riga. aur. praef. 1.13>	Fons est ortorum, puteus uel abyssus aquarum,
<petr_riga. aur. praef. 1.14>	Quarum potus alit pectora, corda rigat.
<petr_riga. aur. praef. 1.15>	Pascua celestis, cellaria regia, celum,
<petr_riga. aur. praef. 1.16>	Tot signis fulgens quot sacramenta tegens.
<petr_riga. aur. praef. 1.17>	Poma noua et uetera que sponso sponsa reseruat,
<petr_riga. aur. praef. 1.18>	Poma sub inculto cortice grata nimis.
<petr_riga. aur. praef. 1.19>	Hic calamus scribe subito scribentis, hic arcus
<petr_riga. aur. praef. 1.20>	Qui curatiuo uulnere corda ferit.
<petr_riga. aur. praef. 1.21>	Hic rota siue rote, quarum ut mare uisio mira,
<petr_riga. aur. praef. 1.22>	In medioque rote fertur inesse rota.
<petr_riga. aur. praef. 1.23>	Quatuor his facies, species est una; leuantur,
<petr_riga. aur. praef. 1.24>	Stant, uel eunt, prout has spiritus intro regit.
<petr_riga. aur. praef. 1.25>	Hic liber in dextra regnantis scriptus et intus
<petr_riga. aur. praef. 1.26>	Et foris, intus habens mistica, plana foris.
<petr_riga. aur. praef. 1.27>	Quem comedens quasi mel fore scribit Ezechiel, in quo
<petr_riga. aur. praef. 1.28>	Lamenta et carmen uhe quoque scripta refert.
<petr_riga. aur. praef. 1.29>	Hic Moysi facies, que uelo tecta uideri
<petr_riga. aur. praef. 1.30>	Non ualet at Christi luce retecta patet.
<petr_riga. aur. praef. 1.31>	Per Moysen typico, per Christum sanguine uero
<petr_riga. aur. praef. 1.32>	Hic liber aspersus remque typicumque gerit.
<petr_riga. aur. praef. 1.33>	Lex nona, res; antiqua, typus; diffusior illa;
<petr_riga. aur. praef. 1.34>	Hec breuior; retegit ista quod illa tegit.
<petr_riga. aur. praef. 1.35>	Dumque rei testis typus extat, abyssus abyssum
<petr_riga. aur. praef. 1.36>	Inuocat, utraque lex nomen abyssus habet.
<petr_riga. aur. praef. 1.37>	Sic breuitate libri gemine clauduntur abyssi,
<petr_riga. aur. praef. 1.38>	Vtraque magna nimis, nullus utramque capit.
<petr_riga. aur. praef. 1.39>	Iugiter hec legere, meditari, inquirere, nosse
<petr_riga. aur. praef. 1.40>	Quid nisi celesti luce ciboque frui?	
<petr_riga. aur. praef. tit. 1b>	de utilitate legendi hunc librum
<petr_riga. aur. praef. 1b.41>	Nil homini melius quam si diuina legendo
<petr_riga. aur. praef. 1b.42>	Figat ibi uitam quo sibi uita uenit.
<petr_riga. aur. praef. 1b.43>	Vita fidesque, quibus ad uite dona uenitur,
<petr_riga. aur. praef. 1b.44>	Non nisi diuinis scitur inesse libris.
<petr_riga. aur. praef. 1b.45>	Libros ergo lege quibus insunt pascua uite,
<petr_riga. aur. praef. 1b.46>	Congestos pariter quos capit iste liber.
<petr_riga. aur. praef. 1b.47>	Felix qui fecit hoc et eodem fonte saporem
<petr_riga. aur. praef. 1b.48>	Attrahit ut uitam condiat inde suam;
<petr_riga. aur. praef. 1b.49>	Nam nisi sic sapiat, sapientem non puto quando
<petr_riga. aur. praef. 1b.50>	Nil sibi quod didicit codice corde sapit.
<petr_riga. aur. praef. 1b.51>	Qui studet his uel propter opes uel propter honores,
<petr_riga. aur. praef. 1b.52>	Non sapit, it prorsus a sapiente procul.
<petr_riga. aur. praef. 1b.53>	Spretor opum sapiens, opus eius cultus honesti,
<petr_riga. aur. praef. 1b.54>	Pax animi fructus, gloria finis erit.
<petr_riga. aur. praef. 1b.55>	Non nisi propter se uult se sapientia queri.
<petr_riga. aur. praef. 1b.56>	Qui colit hanc, audi que metat inde bona:
<petr_riga. aur. praef. 1b.57>	Purior affectus, sensus fit clarior, et mens
<petr_riga. aur. praef. 1b.58>	Liberior, mundo carneque pressa minus.
<petr_riga. aur. praef. 1b.59>	Lectio iugis alit uirtutes, lucida reddit
<petr_riga. aur. praef. 1b.60>	Intima, declinat noxia, uana fugat.

<petr_riga. aur. praef. tit. 2>	 nomen auctoris
<petr_riga. aur. praef. 2.1>	Scire cupis, lector, quis codicis istius auctor.
<petr_riga. aur. praef. 2.2>	Petrus Riga uocor, cui Christus petra rigat cor.

<petr_riga. aur. praef. tit. 3>	 versus Aegidii Parisiensis
<petr_riga. aur. praef. 3.1>	Scire cupis, lector, quis codicis istius auctor.
<petr_riga. aur. praef. 3.2>	Audi quid breuiter dicat ad ista liber.
<petr_riga. aur. praef. 3.3>	Petrus et Egidius me conscripsere, sed ille
<petr_riga. aur. praef. 3.4>	Auctor, corrector ultimus iste fuit.
<petr_riga. aur. praef. 3.5>	Ille prior Remis, hic Parisiensis alumpnus;
<petr_riga. aur. praef. 3.6>	Hic lenita gradu, presbyter ille fuit;
<petr_riga. aur. praef. 3.7>	Simplex clericus hic, sacri ordinis ille professor;
<petr_riga. aur. praef. 3.8>	Ambo graues annis, hic uir, ille senex.
<petr_riga. aur. praef. 3.9>	Alter adinuenit operam, sed in ordine peccans
<petr_riga. aur. praef. 3.10>	Omnia dimisit sensibus ire uagis:
<petr_riga. aur. praef. 3.11>	Alter acu typica distinctis uersibus unum
<petr_riga. aur. praef. 3.12>	Consuit in corpus atque reuinxit opus.
<petr_riga. aur. praef. 3.13>	Alter abundantis studii, sed acutior alter
<petr_riga. aur. praef. 3.14>	Quis preponendi debuit ordo geri.

<petr_riga. aur. praef. tit. 4>	prologus Aegidii
<petr_riga. aur. praef. 4.1a>	Dulcius ut saperet modulamine condita metri,
<petr_riga. aur. praef. 4.1b>	Incipit hic Rige BIBLIOTHECA Petri
	
<petr_riga. aur. praef. 4.1>	Initium mundi quales in origine prima
<petr_riga. aur. praef. 4.2>	Traxit ab artificis conditione uices,
<petr_riga. aur. praef. 4.3>	Que fabrice concepta dedit, que semina rerum
<petr_riga. aur. praef. 4.4>	Esse Creatoris munus opusque Dei,
<petr_riga. aur. praef. 4.5>	Cosmographo Moyse michi preduce carminis huius,
<petr_riga. aur. praef. 4.6>	Est animi motus commemorare mei.
<petr_riga. aur. praef. 4.7>	Huius adhuc putei uelud eruderator in altum
<petr_riga. aur. praef. 4.8>	Ad typici sensus uim penetrare uolo,
<petr_riga. aur. praef. 4.9>	Sicque figurali mysteria clausa sigillo
<petr_riga. aur. praef. 4.10>	Sensibus historicis eliciturus ero.
<petr_riga. aur. praef. 4.11>	Nec nero, quasi nil operer, magis ocia secter,
<petr_riga. aur. praef. 4.12>	Ridiculo debent seria nostra geri.
<petr_riga. aur. praef. 4.13>	Credo superuacuo non indulgere labori;
<petr_riga. aur. praef. 4.14>	Credo lectori, credo ualere michi;
<petr_riga. aur. praef. 4.15>	Consona nam cum sint fidei nostreque saluti,
<petr_riga. aur. praef. 4.16>	Hec ego non alio ducor amore loqui.
<petr_riga. aur. praef. 4.17>	His ego fraternum meritis michi uenor amorem;
<petr_riga. aur. praef. 4.18>	His ego munificum uenor habere Deum.
<petr_riga. aur. praef. 4.19>	Da tua facta, Deus, ut prosequar ore fideli
<petr_riga. aur. praef. 4.20>	Et sit sermo tuus uatis in ore tui.
<petr_riga. aur. praef. 4.21>	Tu gressus dispone meos, tu pectus adauge,
<petr_riga. aur. praef. 4.22>	Tu sensus aperi, tu plue uerba michi;
<petr_riga. aur. praef. 4.23>	Porro sit hic mecum qui se fidei profitetur
<petr_riga. aur. praef. 4.24>	Esse receptorem Christicolamque tuum.
<petr_riga. aur. praef. 4.25>	Minthologi cedant et apud gymnasia uatum
<petr_riga. aur. praef. 4.26>	Hec habeant primum precipuumque locum.
<petr_riga. aur. praef. 4.27>	Hic etenim figens oculum simul ire uidebit
<petr_riga. aur. praef. 4.28>	Gramaticos apices eloquiumque sacrum;
<petr_riga. aur. praef. 4.29>	Hic adhibens studium iuxta genus omne Latini
<petr_riga. aur. praef. 4.30>	Dicendi inueniet elicietque modum.
<petr_riga. aur. praef. 4.31>	Ergo poetarum potius quam dicta, canora
<petr_riga. aur. praef. 4.32>	Hec tibi proponi, turba scolaris, ama.
<petr_riga. aur. praef. 4.33>	Hic tibi magna seges, ut qui semel inspicit etsi
<petr_riga. aur. praef. 4.34>	Primum discredit, postea nemo neget.
<petr_riga. aur. praef. 4.35>	Sustineas igitur, et me procedere fas sit
<petr_riga. aur. praef. 4.36>	Si fieri possit, inuide, pace tua,
<petr_riga. aur. praef. 4.37>	Nam nil efficeres ubi tot tutoribus uti
<petr_riga. aur. praef. 4.38>	Spero quod esset opus claudere labra tibi.
<petr_riga. aur. praef. 4.39>	Hec, ut premisi iam, nunc dicenda uideto,
<petr_riga. aur. praef. 4.40>	Lector, et hec uigili primitus aure nota.

<petr_riga. aur. praef. tit. 5>	precatio Aegidii
<petr_riga. aur. praef. 5.1>	His te, Petre, tui merito mediante laboris
<petr_riga. aur. praef. 5.2>	Consociet Christus connumeretque uiris,
<petr_riga. aur. praef. 5.3>	Vt, cum te luteo soluet de carcere, regni
<petr_riga. aur. praef. 5.4>	Consortem faciat participemque sui;
<petr_riga. aur. praef. 5.5>	Qua ne fraudari possis mercede, beate
<petr_riga. aur. praef. 5.6>	Viuere te tribuat et sine labe mori;
<petr_riga. aur. praef. 5.7>	Me simul, in seriem qui libri abrupta redegi,
<petr_riga. aur. praef. 5.8>	Nec comes, immo cliens, hic tibi, Petre, fui.
<petr_riga. aur. praef. 5.9>	Sed quis sim taceo, uolo namque latere minusque
<petr_riga. aur. praef. 5.10>	Mundi, plus oculis cognitus esse Dei;
<petr_riga. aur. praef. 5.11>	Nouit enim Dominus, ob publica commoda fratrum,
<petr_riga. aur. praef. 5.12>	Quos super hoc motus, qualia uota tuli.
<petr_riga. aur. praef. 5.13>	Cumque sit istud opus, quod non nisi celitus hausit
<petr_riga. aur. praef. 5.14>	Mens tua, te tante uelle uacare rei,
<petr_riga. aur. praef. 5.15>	Fratribus hac facta pro commoditate legendi,
<petr_riga. aur. praef. 5.16>	Si qua tua est merces in regione poli,
<petr_riga. aur. praef. 5.17>	Me quoque munificet propter suppleta libelli
<petr_riga. aur. praef. 5.18>	Portio perpetui quantulacumque boni.
<petr_riga. aur. praef. 5.19>	Et tu, lector, habe partem precis huius; utrique
<petr_riga. aur. praef. 5.20>	Si nostrum cupias idque preceris agi,
<petr_riga. aur. praef. 5.21>	Dicito, "Fiat." Ego respondeo sic cupienti:
<petr_riga. aur. praef. 5.22>	"Te quoque contingat hac prece posse frui."

<petr_riga. aur. praef. tit. 6>	 epistula Aegidii
<petr_riga. aur. praef. 6.1>	Vtile cum dulci studio miscere sategi
<petr_riga. aur. praef. 6.2>	Quando hec inclusi mystica lege metri.
<petr_riga. aur. praef. 6.3>	Ex se res quod ametur habet; modulatio prestat
<petr_riga. aur. praef. 6.4>	Vt magis e facili possit in aure bibi.
<petr_riga. aur. praef. 6.5>	Nil eque cupio, quantum ut sit fructus in istis,
<petr_riga. aur. praef. 6.6>	Mentem lectoris edificasse mei.
<petr_riga. aur. praef. 6.7>	Res ideo tractare sacras post illa reducor,
<petr_riga. aur. praef. 6.8>	Que quondam ex animo forte fuere leui;
<petr_riga. aur. praef. 6.9>	Sicque decebat, nisi tot iam ante negotia lusi,
<petr_riga. aur. praef. 6.10>	Vt cuperem uel nunc ad meliora rapi.
<petr_riga. aur. praef. 6.11>	Munus ab Aegidio missum tibi suscipe, queso,
<petr_riga. aur. praef. 6.12>	Magne pater, presul Parisiensis, Odo.
<petr_riga. aur. praef. 6.13>	Sepe aliquo uolui uobis seruisse uideri
<petr_riga. aur. praef. 6.14>	Nec satis aduerti quomodo posset agi
<petr_riga. aur. praef. 6.15>	Donec eo libro, qui Bibliotheca uocatur,
<petr_riga. aur. praef. 6.16>	Causa ad rem faciens et satis apta datur.
<petr_riga. aur. praef. 6.17>	Vulnificabat eum defectio magna libellum,
<petr_riga. aur. praef. 6.18>	Cui neque que decuit ianua prima fuit.
<petr_riga. aur. praef. 6.19>	Post faciens saltum, de paschali nichil agno
<petr_riga. aur. praef. 6.20>	Dixit, in hoc languens deficiensque loco:
<petr_riga. aur. praef. 6.21>	Forsan materia est nimis ardua uisa canenti,
<petr_riga. aur. praef. 6.22>	Forsitan et fessus respuit auctor honus.
<petr_riga. aur. praef. 6.23>	Quocirca, a sociis crebro multumque rogatus
<petr_riga. aur. praef. 6.24>	Istum defectum tollere uelle, tuli.
<petr_riga. aur. praef. 6.25>	Insuper, in libris Thobie, Iudith, et Hester,
<petr_riga. aur. praef. 6.26>	Et Machabeorum mystica multa dedi;
<petr_riga. aur. praef. 6.27>	Post toto ueteris suppleui corpore legis,
<petr_riga. aur. praef. 6.28>	Vt magis aduerti quicquid abesset ibi.
<petr_riga. aur. praef. 6.29>	Et quia non renui, uisu est debere quod auxi
<petr_riga. aur. praef. 6.30>	Id plerique suis inseruere libris.
<petr_riga. aur. praef. 6.31>	Deinde Euangelico quicquid quasi fessus omisit,
<petr_riga. aur. praef. 6.32>	Maxima supplendi cura laborque fuit;
<petr_riga. aur. praef. 6.33>	Totque fuere quod hec perscribere uix ego gessi
<petr_riga. aur. praef. 6.34>	Spem si temptarem posse nocere michi.
<petr_riga. aur. praef. 6.35>	Postea collegi per singula que capit idem
<petr_riga. aur. praef. 6.36>	Textus et expositor promptus ubique fui.
<petr_riga. aur. praef. 6.37>	En ea perscripsi uobisque in munera misi
<petr_riga. aur. praef. 6.38>	Sicut dilecto precipuoque patri,
<petr_riga. aur. praef. 6.39>	Non quia non esset modulus faciendus ad aures
<petr_riga. aur. praef. 6.40>	Tanti pontificis arduiore chely.
<petr_riga. aur. praef. 6.41>	Verum materie pro maiestate putentur
<petr_riga. aur. praef. 6.42>	Sicut que deceant et satis apta dari.
<petr_riga. aur. praef. 6.43>	Sunt nonnulla quibus ueniam peto non bene missis,
<petr_riga. aur. praef. 6.44>	Sed fuit id fieri lege necesse metri.
<petr_riga. aur. praef. 6.45>	Esse etiam clemens optatur ad omnia lector,
<petr_riga. aur. praef. 6.46>	Nam neque inest elegis forma uenusta nimis;
<petr_riga. aur. praef. 6.47>	Nec cito prosiliant nosci in commune, sed ante
<petr_riga. aur. praef. 6.48>	Privati incipiant et sine teste legi;
<petr_riga. aur. praef. 6.49>	Immo sub examen ueniant prius, inde fauorem
<petr_riga. aur. praef. 6.50>	Sub tytulo nostro si meruere ferant.
<petr_riga. aur. praef. 6.51>	Tunc tandem dicant esse hec supplemina nostra,
<petr_riga. aur. praef. 6.52>	Et tu, lector, ubi sic decet esse nota;
<petr_riga. aur. praef. 6.53>	Nam quia sum libri consutor factus, ubique
<petr_riga. aur. praef. 6.54>	Versiculis nostris pretytulatur acus.

<petr_riga. aur. praef. tit. 7>	Aegidius de se
<petr_riga. aur. praef. 7.1>	Hec ubi iam dixi, sit sufficientia dicti,
<petr_riga. aur. praef. 7.2>	Nam bene cuncta reor exposuisse tibi.
<petr_riga. aur. praef. 7.3>	Egidii nescit ter mensis musa docendis,
<petr_riga. aur. praef. 7.4>	Se quibus inplicuit, ut libet, esse breuis;
<petr_riga. aur. praef. 7.5>	Nam nisi deducat in apertum cuncta tenorem
<petr_riga. aur. praef. 7.6>	Sicut mens dictat, desipuisse putat.
<petr_riga. aur. praef. 7.7>	Cumque aliquid lego, rectus ibi mox queritur ordo,
<petr_riga. aur. praef. 7.8>	Omnia ut pateant inque tenore bono.
<petr_riga. aur. praef. 7.9>	Si secus inuenio, supplendi cetera uoto
<petr_riga. aur. praef. 7.10>	Sepius haud possum continuisse manum.
<petr_riga. aur. praef. 7.11>	Hec michi causa fuit ut Rige munitio Petri
<petr_riga. aur. praef. 7.12>	Cresceret in mixtis Biblioteca metris.
<petr_riga. aur. praef. 7.13>	[Nam bene non poterat plena integritate doceri
<petr_riga. aur. praef. 7.14>	Si non sciretur quidquid abesset ibi.
<petr_riga. aur. praef. 7.15>	Hoc autem adiuncto iam detruncatio nulla
<petr_riga. aur. praef. 7.16>	Librum deturpat plenaque summa patet.]
<petr_riga. aur. praef. 7.17>	Hoc quoque fecit ut hos simili de themate scriptos
<petr_riga. aur. praef. 7.18>	Addicerem uersus post tua dicta meos;
<petr_riga. aur. praef. 7.19>	Sed preiudicium nolim pro uersibus istis
<petr_riga. aur. praef. 7.20>	Versibus ut fiat, docte Mathee, tuis.
<petr_riga. aur. praef. 7.21>	Incedis, petitur semita lata michi.
<petr_riga. aur. praef. 7.22>	More meo dixi; si plenius aut magis apte,
<petr_riga. aur. praef. 7.23>	Non ideo tua sit musa molesta mee.
<petr_riga. aur. praef. 7.24>	Cesset in hoc liuor, sit minima gratia nobis,
<petr_riga. aur. praef. 7.25>	Inque uicem nostrum dicat uterque "uale".

<petr_riga. aur. praef. tit. 8>	de numero versuum in Aurora
<petr_riga. aur. praef. 8.1>	Quindecies mille decies sex collige uersus
<petr_riga. aur. praef. 8.2>	Hoc studio Petri quatuor esse minus;
<petr_riga. aur. praef. 8.3>	Qui si scripsisset quicquid tenor ipse poposcit,
<petr_riga. aur. praef. 8.4>	Multo fertilior summa futura fuit.
<petr_riga. aur. praef. 8.5>	Porro labore meo uersus numerabis adauctos
<petr_riga. aur. praef. 8.6>	Sexdecies centum sexdeciesque duo.

<petr_riga. aur. praef. tit. 9>	denuo de numero versuum
<petr_riga. aur. praef. 9.1>	Hic testamenti tenor est quo plaudit Hebreus.
<petr_riga. aur. praef. 9.2>	Nosce apices sacros. Hos legit ipse libros.
<petr_riga. aur. praef. 9.3>	Fert hec testa uetus uelut ad duo milia uersus
<petr_riga. aur. praef. 9.4>	De nostra uariis additione locis.
<petr_riga. aur. praef. 9.5>	Sunt euangelii suppletio mille trecenti
<petr_riga. aur. praef. 9.6>	Preter tres alios quindeciesque duos.
<petr_riga. aur. praef. 9.7>	Contigit istud ibi numerus remaneret ut impar,
<petr_riga. aur. praef. 9.8>	Et numero uolui signa subesse rei.
<petr_riga. aur. praef. 9.9>	Res uero que sit uel signa rei, studioso
<petr_riga. aur. praef. 9.10>	Scrutinio, lector, scire relinquo tibi.

<petr_riga. aur. praef. tit. 10>	 versus editoris libri
<petr_riga. aur. praef. 10.1>	Petre, quid est mundus? Curarum flebile pondus.
<petr_riga. aur. praef. 10.2>	Petre, quid est uenter? Pellis mendica frequenter.
<petr_riga. aur. praef. 10.3>	Petre, quid est panis? Sine uino uictus inanis.
<petr_riga. aur. praef. 10.4>	Petre, quid est uinum? Liquor optimus ante caminum.
<petr_riga. aur. praef. 10.5>	Petre, quid est pratum? Locus aptus ad otia natum.
<petr_riga. aur. praef. 10.6>	Tam cito, tam subito, cum nunc, Petre, uersificeris,
<petr_riga. aur. praef. 10.7>	Vermibus esse cibus reminiscere cum morieris;
<petr_riga. aur. praef. 10.8>	Vermiculos post uersiculos in fine sequeris,
<petr_riga. aur. praef. 10.9>	Postque tuos uersus uermiculosus eris.

<petr_riga. aur. praef. tit. 11>	 versus Aegidii
<petr_riga. aur. praef. 11.1>	Scripta Petri Rige qui diligis hic data, mete,
<petr_riga. aur. praef. 11.2>	Nec dedigneris ter mensis adaucta poete.
<petr_riga. aur. praef. 11.3>	Hunc perquire libens, huc cernens affer ocellum,
<petr_riga. aur. praef. 11.4>	Nam qui correxit hunc, scripsit et ipse libellum.
<petr_riga. aur. praef. 11.5>	Vivat ametque suum cui scripsit amicus honorem,
<petr_riga. aur. praef. 11.6>	Neue superuacuum sinat hic gessisse laborem;
<petr_riga. aur. praef. 11.7>	Se, non exiguum, largum prebet esse datorem,
<petr_riga. aur. praef. 11.8>	Et sic precipuum de se diffundit odorem.

<petr_riga. aur. praef. tit. 12>	de numero librorum et modo legendi
<petr_riga. aur. praef. 12.1>	Clauditur iste liber in quadraginta libellis:
<petr_riga. aur. praef. 12.2>	Dat triginta duos lex ueta, otto noua.
<petr_riga. aur. praef. 12.3>	Scito quod ista Dei digito digesta fuere;
<petr_riga. aur. praef. 12.4>	Altus hic est puteus, grandis abyssus inest.
<petr_riga. aur. praef. 12.5>	Omnia non caperes si secula multa uideres,
<petr_riga. aur. praef. 12.6>	Et studio uigilans et ratione uigens.
<petr_riga. aur. praef. 12.7>	Spiritus ista docet, doctor qui conditor idem,
<petr_riga. aur. praef. 12.8>	Quique scienda dedit, hec quoque scire facit:
<petr_riga. aur. praef. 12.9>	Scire facit, si mente studes, si sedulus instas,
<petr_riga. aur. praef. 12.10>	Cum prece dans studium cum studioque precem.
<petr_riga. aur. praef. 12.11>	Sic studuere patres ut pagina sacra pateret;
<petr_riga. aur. praef. 12.12>	Sic reserant sancti clausa sigilla libri.
<petr_riga. aur. praef. 12.13>	Simplex multiplicem cortex hic continet escam,
<petr_riga. aur. praef. 12.14>	Littera seu cortex, sensus ut esca triplex;
<petr_riga. aur. praef. 12.15>	Historicum, typicum, moralem discute sensum
<petr_riga. aur. praef. 12.16>	Si cupis hoc sapido te satiare cibo.
<petr_riga. aur. praef. tit.>	de libris ueteris ac noui testamenti
<petr_riga. aur. praef. 17>	Sunt ita disponiti mira breuitate libelli,
<petr_riga. aur. praef. 18>	Prescripti numeri monstrat ut ordo tibi;
<petr_riga. aur. praef. 19>	Ore stiloque Dei digestus et editus iste
<petr_riga. aur. praef. 20>	Anchora scripture creditur esse sacre;
<petr_riga. aur. praef. 21>	Qui tamen excipit hos - Baruch, Iesum, Machabeos,
<petr_riga. aur. praef. 22>	Pseudographumque librum cum Iudith atque Thobi -
<petr_riga. aur. praef. 23>	Sed licet excepti, tamen hos autenticat usus
<petr_riga. aur. praef. 24>	Ecclesie, fidei regula, scripta patrum.