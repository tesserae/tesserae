<sen. her. o.  0-4> Hercules   Iole Deianira   Nutrix alcmena   Hyllus Nuntius   Lichas Philoctetes  Chorus Virginum Chorus Aetolarum Mulierum
<sen. her. o.  0-4> Sator deorum, cuius excussum manu
<sen. her. o.  0-4> utraeque Phoebi sentiunt fulmen domus,
<sen. her. o.  0-4> secure regna— protuli pacem tibi,
<sen. her. o.  0-4> quacumque Nereus porrigi terras vetat,
<sen. her. o.  5-9> non est tonandum: perfidi reges iacent,
<sen. her. o.  5-9> saevi tyranni, fregimus quicquid fuit
<sen. her. o.  5-9> tibi fulminandum. sed mihi caelum, parens,
<sen. her. o.  5-9> adhuc negatur? parui certe Iove
<sen. her. o.  5-9> ubique dignus teque testata est meum
<sen. her. o.  10-4> patrem noverca, quid tamen nectis moras?
<sen. her. o.  10-4> numquid timemur? numquid impositum sibi
<sen. her. o.  10-4> non poterit Atlas ferre cum caelo Herculem?
<sen. her. o.  10-4> quid astra, genitor, quid negas? mors me tibi
<sen. her. o.  10-4> certe remisit, omne concessit malum
<sen. her. o.  15-9> quod terra genuit, pontus aer inferi:
<sen. her. o.  15-9> nullus per urbes errat Arcadias leo,
<sen. her. o.  15-9> Stymphalis icta est, Maenali nulla est fera;
<sen. her. o.  15-9> sparsit peremptus aureum serpens nemus
<sen. her. o.  15-9> et hydra vires posuit et notos Hebro
<sen. her. o.  20-4> cruore pingues hospitum fregi greges
<sen. her. o.  20-4> hostisque traxi spolia Thermodontiae.
<sen. her. o.  20-4> vidi silentum fata nec tantum redi,
<sen. her. o.  20-4> sed trepidus atrum Cerberum vidit dies
<sen. her. o.  20-4> et ille solem, nullus Antaeus Libys
<sen. her. o.  25-9> animam resumit, cecidit ante aras suas
<sen. her. o.  25-9> Busiris, una est Geryon sparsus manu
<sen. her. o.  25-9> taurusque populis horridus centum pavor.
<sen. her. o.  25-9> quodcumque tellus genuit infesta occidit
<sen. her. o.  25-9> meaque fusum est dextera: iratis deis
<sen. her. o.  30-4> non licuit esse. si negat mundus feras,
<sen. her. o.  30-4> animum noverca, redde nunc nato patrem ,
<sen. her. o.  30-4> vel astra forti, nec peto ut monstres iter;
<sen. her. o.  30-4> permitte tantum, genitor: inveniam viam.
<sen. her. o.  30-4> vel si times ne terra concipiat feras,
<sen. her. o.  35-9> properet malum quodcumque, dum terra Herculem
<sen. her. o.  35-9> habet videtque: nam quis invadet mala
<sen. her. o.  35-9> aut quis per urbes rursus Argolicas erit
<sen. her. o.  35-9> Iunonis odio dignus? in tutum meas
<sen. her. o.  35-9> laudes redegi, nulla me tellus silet:
<sen. her. o.  40-4> me sensit ursae frigidum Scythicae genus
<sen. her. o.  40-4> Indusque Phoebo subditus, cancro Libys;
<sen. her. o.  40-4> te, clare Titan, testor: occurri tibi
<sen. her. o.  40-4> quacumque fulges, nec meos lux prosequi
<sen. her. o.  40-4> potuit -triumphos, solis excessi vices
<sen. her. o.  45-9> intraque nostras substitit metas dies.
<sen. her. o.  45-9> natura cessit, terra defecit gradum:
<sen. her. o.  45-9> lassata prior est. nox et extremum chaos
<sen. her. o.  45-9> in me incucurrit: inde ad hunc orbem redi,
<sen. her. o.  45-9> nemo unde retro est. tulimus Oceani minas,
<sen. her. o.  50-4> nec ulla valuit quatere tempestas ratem
<sen. her. o.  50-4> quamcumque pressi— pars quota est Perseus mei?
<sen. her. o.  50-4> iam vacuus aether non potest odio tuae
<sen. her. o.  50-4> sufficere nuptae quasque devincam feras
<sen. her. o.  50-4> tellus timet concipere nec monstra invenit.
<sen. her. o.  55-9> ferae negantur: Hercules monstri loco
<sen. her. o.  55-9> iam coepit esse; quanta enim fregi mala.
<sen. her. o.  55-9> quot scelera nudus! quicquid immane obstitit,
<sen. her. o.  55-9> solae manus stravere; nec iuvenis feras
<sen. her. o.  55-9> timui nec infans, quicquid est iussum, leve est,
<sen. her. o.  60-4> nec ulla nobis segnis illuxit dies.
<sen. her. o.  60-4> o quanta rudi monstra quae nullus mihi
<sen. her. o.  60-4> rex imperavit! institit virtus mihi
<sen. her. o.  60-4> Iunone peior, sed quid inpavidum genus
<sen. her. o.  60-4> fecisse prodest? non habent pacem dei:
<sen. her. o.  65-9> purgata tellus omnis in caelo videt
<sen. her. o.  65-9> quodcumque timuit: transtulit Iuno feras.
<sen. her. o.  65-9> ambit peremptus cancer ardentem plagam
<sen. her. o.  65-9> Libyaeque sidus fertur et messes alit;
<sen. her. o.  65-9> annum fugacem tradit Astraeae leo,
<sen. her. o.  70-4> at ille, iactans fervidam collo iubam,
<sen. her. o.  70-4> austrum madentem siccat et nimbos rapit.
<sen. her. o.  70-4> invasit omnis ecce iam caelum fera
<sen. her. o.  70-4> meque antecessit: victor e terris meos
<sen. her. o.  70-4> specto labores, astra portentis prius
<sen. her. o.  75-9> ferisque Iuno tribuit, ut caelum mihi
<sen. her. o.  75-9> faceret timendum, sparserit mundum licet
<sen. her. o.  75-9> caelumque terris peius ac peius Styge
<sen. her. o.  75-9> irata faciat, dabitur Alcidae locus.
<sen. her. o.  75-9> si post feras, post bella, post Stygium canem
<sen. her. o.  80-4> haud dum astra merui, Siculus Hesperium latus
<sen. her. o.  80-4> tangat Pelorus, una iam tellus erit;
<sen. her. o.  80-4> illinc fugabo maria: si iungi iubes,
<sen. her. o.  80-4> committat undas Isthmos, et iuncto salo
<sen. her. o.  80-4> nova ferantur Atticae puppes via.
<sen. her. o.  85-9> mutetur orbis, vallibus currat novis
<sen. her. o.  85-9> Hister novasque Tanais accipiat vias.
<sen. her. o.  85-9> da, da tuendos, Iuppiter, saltem deos:
<sen. her. o.  85-9> illa licebit fulmen a parte auferas,
<sen. her. o.  85-9> ego quam tuebor, sive glacialem polum,
<sen. her. o.  90-4> seu me tueri fervidam partem iubes,
<sen. her. o.  90-4> hac esse superos parte securos puta.
<sen. her. o.  90-4> Cirrhaea Paean templa et aetheriam domum
<sen. her. o.  90-4> serpente caeso meruit: o quotiens iacet
<sen. her. o.  90-4> Python in hydra! Bacchus et Perseus deis
<sen. her. o.  95-9> iam se intulere: sed quota est mundi plaga
<sen. her. o.  95-9> oriens subactus aut quota est Gorgon fera?
<sen. her. o.  95-9> quis astra natus laudibus meruit suis
<sen. her. o.  95-9> ex te et noverca? quem tuli mundum peto.
<sen. her. o.  95-9> Sed tu, comes laboris Herculei, Licha,
<sen. her. o.  100-4> perfer triumphos, Euryti victos lares
<sen. her. o.  100-4> stratumque regnum, vos pecus rapite ocius
<sen. her. o.  100-4> qua templa tollens acta Cenaei Iovis
<sen. her. o.  100-4> austro timendum spectat Euboicum mare.
<sen. her. o.  100-4> Par ille est superis cui pariter dies
<sen. her. o.  105-9> et fortuna fuit, mortis habet vices
<sen. her. o.  105-9> lente cum trahitur vita gementibus.
<sen. her. o.  105-9> quisquis sub pedibus fata rapacia
<sen. her. o.  105-9> et puppem posuit fluminis ultimi,
<sen. her. o.  105-9> non captiva dabit bracchia vinculis
<sen. her. o.  110-4> nec pompae veniet nobile ferculum:
<sen. her. o.  110-4> numquam est ille miser cui facile est mori.
<sen. her. o.  110-4> illum si medio decipiat ratis
<sen. her. o.  110-4> ponto, cum Borean expulit Africus
<sen. her. o.  110-4> aut Eurus Zephyrum, cum mare dividunt,
<sen. her. o.  115-9> non puppis lacerae fragmina conligit,
<sen. her. o.  115-9> ut litus medio speret in aequore:
<sen. her. o.  115-9> vitam qui poterit reddere protinus,
<sen. her. o.  115-9> solus non poterit naufragium pati.
<sen. her. o.  115-9> Nos turpis macies et lacrimae tenent
<sen. her. o.  120-4> et crinis patrio pulvere sordidus.
<sen. her. o.  120-4> nos non flamma rapax, non fragor obruit:
<sen. her. o.  120-4> felices sequeris, mors, miseros fugis,
<sen. her. o.  120-4> stamus, nec patriae messibus heu locus
<sen. her. o.  120-4> at silvis dabitur, lapsaque sordidae
<sen. her. o.  125-9> fient templa casae; iam gelidus Dolops 125
<sen. her. o.  125-9> hac ducet pecudes qua tepet obrutus
<sen. her. o.  125-9> stratae qui superest Oechaliae cinis,
<sen. her. o.  125-9> illo Thessalicus pastor inops loco
<sen. her. o.  125-9> indocta referens carmina fistula
<sen. her. o.  130-4> cantu nostra canet tempora flebili;
<sen. her. o.  130-4> et dum pauca deus saecula contrahet,
<sen. her. o.  130-4> quaeretur patriae quis fuerit locus,
<sen. her. o.  130-4> felix incolui non steriles focos
<sen. her. o.  130-4> nec ieiuna soli iugera Thessali:
<sen. her. o.  135-9> ad Trechina vocor, saxa rigentia
<sen. her. o.  135-9> et dumeta iugis horrida torridis,
<sen. her. o.  135-9> vix gratum pecori montivago nemus,
<sen. her. o.  135-9> at si quas melior sors famulas vocat,
<sen. her. o.  135-9> illas aut volucer transferet Inachus
<sen. her. o.  140-4> aut Dircaea colent moenia, qua fluit
<sen. her. o.  140-4> Ismenos tenui numine languidus—
<sen. her. o.  140-4> hic mater tumidi nupserat Herculis.
<sen. her. o.  140-4> Falsa est de geminis fabula noctibus,
<sen. her. o.  140-4> aether cum tenuit sidera longius
<sen. her. o.  140-4> commisitque vices Lucifer Hespero
<sen. her. o.  150-4> et Solem vetuit Delia tardior:
<sen. her. o.  150-4> quae cautes Scythiae, quis genuit lapis?
<sen. her. o.  150-4> num Titana ferum te Rhodope tulit,
<sen. her. o.  145-9> te praeruptis Athos, te fera Caspias,
<sen. her. o.  145-9> quae virgata tibi praebuit ubera?
<sen. her. o.  145-9> nullis vulneribus pervia membra sunt:
<sen. her. o.  145-9> ferrum sentit hebes, lentior est chalybs;
<sen. her. o.  145-9> in nudo gladius corpore frangitur
<sen. her. o.  145-9> et saxum resilit, fataque neglegit
<sen. her. o.  155-9> et mortem indomito corpore provocat,
<sen. her. o.  155-9> non illum poterant figere cuspides,
<sen. her. o.  155-9> non arcus Scythica tensus harundine,
<sen. her. o.  155-9> non quae tela gerit Sarmata frigidus
<sen. her. o.  155-9> aut qui soliferae suppositus plagae
<sen. her. o.  160-4> vicino Nabatae vulnera dirigit
<sen. her. o.  160-4> Parthus Gnosiacis certior ictibus,
<sen. her. o.  160-4> muros Oechaliae corpore propulit,
<sen. her. o.  160-4> nil obstare valet; vincere quod parat
<sen. her. o.  160-4> iam victum est— quota pars vulnere concidit?
<sen. her. o.  165-9> 'pro fato patuit vultus iniquior
<sen. her. o.  165-9> et vidisse sat est Herculeas minas,
<sen. her. o.  165-9> quis vastus Briareus, quis tumidus Gyas,
<sen. her. o.  165-9> supra Thessalicum cum stetit aggerem
<sen. her. o.  165-9> caeloque inseruit vipereas manus,
<sen. her. o.  170-4> hoc vultu riguit? commoda cladibus
<sen. her. o.  170-4> magnis magna patent; nil superest mali:
<sen. her. o.  170-4> iratum miserae vidimus Herculem.
<sen. her. o.  170-4> At ego infelix non templa suis
<sen. her. o.  170-4> conlapsa deis sparsosve focos,
<sen. her. o.  175-9> natis mixtos arsisse patres
<sen. her. o.  175-9> hominique deos, templa sepulchris,
<sen. her. o.  175-9> nullum querimur commune malum:
<sen. her. o.  175-9> alio nostras fortuna vocat
<sen. her. o.  175-9> lacrimas, alias flere ruinas
<sen. her. o.  180-4> Me fata iubent.
<sen. her. o.  180-4> quae prima querar? quae summa gemam?
<sen. her. o.  180-4> pariter cuncta a deflere iuvat
<sen. her. o.  180-4> nec plura dedit pectora Tellus
<sen. her. o.  180-4> ut digna sonent verbera fatis,
<sen. her. o.  185-9> me vel Sipylum flebile saxum
<sen. her. o.  185-9> fingite, superi, vel in Eridani
<sen. her. o.  185-9> ponite ripis, ubi maesta sonat
<sen. her. o.  185-9> Phaetontiadum silva sororum;
<sen. her. o.  185-9> me vel Siculis addite saxis,
<sen. her. o.  190-4> ubi fata gemam Thessala Siren,
<sen. her. o.  190-4> vel in Edonas tollite silvas
<sen. her. o.  190-4> qualis natum Daulias ales
<sen. her. o.  190-4> solet Ismaria flere sub umbra;
<sen. her. o.  190-4> formam lacrimis aptate meis
<sen. her. o.  195-9> resonetque malis aspera Trachin,
<sen. her. o.  195-9> Cyprias lacrimas Myrrha tuetur,
<sen. her. o.  195-9> raptum coniunx Ceyca gemit,
<sen. her. o.  195-9> sibi Tantalis est facta superstes;
<sen. her. o.  195-9> fugit vultus Philomela suos.
<sen. her. o.  200-4> natumque sonat flebilis Atthis:
<sen. her. o.  200-4> cur mea nondum capiunt volucres
<sen. her. o.  200-4> bracchia plumas? felix, felix,
<sen. her. o.  200-4> cum silva domus nostra feretur,
<sen. her. o.  200-4> patrioque sedens ales in agro
<sen. her. o.  205-9> referam qnerulo murmure casus
<sen. her. o.  205-9> volucremque Iolen fama loquetur.
<sen. her. o.  205-9> Vidi, vidi
<sen. her. o.  205-9> miseranda mei fata parentis,
<sen. her. o.  205-9> cum letifero stipite pulsus
<sen. her. o.  210-4> tota iacuit sparsus in aula:
<sen. her. o.  210-4> a si tumulum fata dedissent,
<sen. her. o.  210-4> quotiens, genitor, quaerendus eras?
<sen. her. o.  210-4> potuine tuam spectare necem,
<sen. her. o.  210-4> nondum teneras vestite genas
<sen. her. o.  215-9> necdum forti sanguine, Toxeu?
<sen. her. o.  215-9> quid vestra queror fata, parentes,
<sen. her. o.  215-9> quos in tutum mors aequa tulit?
<sen. her. o.  215-9> mea me lacrimas fortuna rogat.
<sen. her. o.  215-9> Iam iam dominae captiva colus
<sen. her. o.  215-9> fusosque legam, pro saeve decor
<sen. her. o.  220-4> formaque mortem paritura mihi,
<sen. her. o.  220-4> tibi cuncta domus concidit uni,
<sen. her. o.  220-4> dum me genitor negat Alcidae
<sen. her. o.  220-4> atque Herculeus socer esse timet,
<sen. her. o.  220-4> sed iam dominae tecta petantur.
<sen. her. o.  225-9> Quid regna tui clara parentis
<sen. her. o.  225-9> casusque tuos respicis amens?
<sen. her. o.  225-9> fugiat vultus fortuna prior,
<sen. her. o.  225-9> felix quisquis novit famulum
<sen. her. o.  225-9> regemque pati
<sen. her. o.  230-4> vultusque suos variare potest.
<sen. her. o.  230-4> rapuit vires pondusque malis
<sen. her. o.  230-4> casus animo qui tulit aequo.
<sen. her. o.  230-4> O quam cruentus feminas stimulat furor,
<sen. her. o.  230-4> cum patuit una paelici et nuptae domus!
<sen. her. o.  235-9> Scylla et Charybdis Sicula contorquens freta
<sen. her. o.  235-9> minus est timenda, nulla non melior fera est.
<sen. her. o.  235-9> namque ut reluxit paelicis captae decus
<sen. her. o.  235-9> et fulsit Iole qualis innubis dies
<sen. her. o.  235-9> purisve clarum noctibus sidus micat,
<sen. her. o.  240-4> stetit furenti similis ac torvum intuens
<sen. her. o.  240-4> Herculea coniunx; feta ut Armenia iacens
<sen. her. o.  240-4> sub rupe tigris hoste conspecto exilit
<sen. her. o.  240-4> aut iussa thyrsum quatere conceptum ferens
<sen. her. o.  240-4> Maenas Lyaeum, dubia quo gressus ferat
<sen. her. o.  245-9> haesit parumper; tura per Herculeos lares
<sen. her. o.  245-9> attonita fertur; tota vix satis est domus:
<sen. her. o.  245-9> incurrit, errat, sistit, in voltus dolor
<sen. her. o.  245-9> processit omnis, pectori paene infimo
<sen. her. o.  245-9> nihil est relictum; fletus insequitur minas.
<sen. her. o.  250-4> nec unus habitus durat aut uno furit
<sen. her. o.  250-4> contenta voltu: nunc inardescunt genae.
<sen. her. o.  250-4> pallor ruborem pellit et formas dolor
<sen. her. o.  250-4> errat per omnes: queritur, implorat, gemit.
<sen. her. o.  250-4> sonuere postes: ecce praecipiti gradu
<sen. her. o.  255-9> secreta mentis ore confuso exerit.
<sen. her. o.  255-9> Quamcumque partem sedis aetheriae premis,
<sen. her. o.  255-9> coniunx Tonantis, mitte in Alciden feram
<sen. her. o.  255-9> quae mihi satis sit. si qua fecundum caput
<sen. her. o.  255-9> palude tota vastior serpens movet,
<sen. her. o.  260-4> ignara vinci, si quid excessit feras
<sen. her. o.  260-4> immane dirum horribile, quo viso Hercules
<sen. her. o.  260-4> avertat oculos, hoc specu immenso exeat,
<sen. her. o.  260-4> vel si ferae negantur, hanc animam precor
<sen. her. o.  260-4> converte in aliquod: quodlibet possum malum
<sen. her. o.  265-9> hac mente fieri, commoda effigiem mihi
<sen. her. o.  265-9> parem dolori: non capit pectus minas,
<sen. her. o.  265-9> quid excutis telluris extremae sinus
<sen. her. o.  265-9> orbemque versas? quid rogas Ditem mala?
<sen. her. o.  265-9> omnes in isto pectore invenies feras
<sen. her. o.  270-4> quas timeat; odiis accipe hoc telum tuis:
<sen. her. o.  270-4> ego sim noverca, perdere Alciden potes:
<sen. her. o.  270-4> perfer manus quocumque; quid cessas, dea?
<sen. her. o.  270-4> utere furente! quod iubes fieri nefas?
<sen. her. o.  270-4> reperi, quid haeres? ipsa" iam cesses licet,
<sen. her. o.  275-9> haec ira satis est.
<sen. her. o.  275-9> Pectoris sani parum
<sen. her. o.  275-9> aestus, alumna, comprime et flammas doma;
<sen. her. o.  275-9> frena dolorem, coniugem ostende Herculis.
<sen. her. o.  275-9> Iole meis captiva germanos dabit
<sen. her. o.  275-9> natis Iovisque net ex famula nurus?
<sen. her. o.  280-4> num flamma cursus pariter et torrens ferent
<sen. her. o.  280-4> et ursa pontum sicca caeruleum bibet?
<sen. her. o.  280-4> non ibo inulta: gesseris caelum licet
<sen. her. o.  280-4> totusque pacem debeat mundus tibi.
<sen. her. o.  280-4> est aliquid hydra peius: iratae dolor
<sen. her. o.  285-9> nuptae, quis ignis tantus in caelum furit
<sen. her. o.  285-9> ardentis Aetnae? quicquid est victum tibi
<sen. her. o.  285-9> hic vincet animus, capta praeripiet toros?
<sen. her. o.  285-9> adhuc timebam monstra, iam nullum est malum:
<sen. her. o.  285-9> cessere pestes, in locum venit ferae
<sen. her. o.  290-4> invisa paelex, summe pro rector deum
<sen. her. o.  290-4> et clare Titan, Herculis tantum fui
<sen. her. o.  290-4> coniunx timentis; vota quae superis tuli,
<sen. her. o.  290-4> cessere captae, paelici felix fui,
<sen. her. o.  290-4> illi meas audistis, o superi, preces,
<sen. her. o.  295-9> incolumis illi remeat. o nulla dolor
<sen. her. o.  295-9> contente poena, quaere supplicia horrida,
<sen. her. o.  295-9> incogitata, infanda, Iunonem doce,
<sen. her. o.  295-9> quid odia valeant: nescit irasci satis.
<sen. her. o.  295-9> pro me gerebas bella, propter me vagas
<sen. her. o.  300-4> Achelous undas sanguine infecit suo,
<sen. her. o.  300-4> cum lenta serpens fieret, in taurum trucem
<sen. her. o.  300-4> nunc flecteret serpente deposita minas,
<sen. her. o.  300-4> et mille in hoste vinceres uno feras.
<sen. her. o.  300-4> iam displicemus, capta praelata est mihi.
<sen. her. o.  305-9> non praeferetur: qui dies thalami ultimus
<sen. her. o.  305-9> nostri est futurus, hic erit vitae tuae.
<sen. her. o.  305-9> quid hoc? recedit animus et ponit minas;
<sen. her. o.  305-9> iam cessat ira. quid miser langues dolor?
<sen. her. o.  305-9> perdis furorem, coniugis tacitae fidem
<sen. her. o.  310-4> mihi reddis iterum.— quid vetas flammas ali?
<sen. her. o.  310-4> quid fragilis ignes? hunc mihi serva impetum,
<sen. her. o.  310-4> pares eamus, non erit votis opus:
<sen. her. o.  310-4> aderit noverca quae manus nostras regat
<sen. her. o.  310-4> vel invocata.
<sen. her. o.  310-4> Quod paras demens scelus?
<sen. her. o.  315-9> perimes maritum, cuius extremus dies
<sen. her. o.  315-9> primusque laudes novit et caelo tenus
<sen. her. o.  315-9> erecta terras fama suppositas habet?
<sen. her. o.  315-9> Graiorum in istos terra consurget lares
<sen. her. o.  315-9> domusque soceri prima et Aetolum genus
<sen. her. o.  320-4> sternetur omne, saxa iam dudum ac faces
<sen. her. o.  320-4> in te ferentur, vindicem tellus suum
<sen. her. o.  320-4> defendet omnis: una quot poenas dabis?
<sen. her. o.  320-4> effugere terras crede et humanum genus
<sen. her. o.  320-4> te posse, fulmen genitor Alcidae gerit:
<sen. her. o.  325-9> iam iam minaces ire per caelum faces
<sen. her. o.  325-9> specta et tonantem fulmine excusso diem.
<sen. her. o.  325-9> mortem quoque ipsam, quam putas tutam, time:
<sen. her. o.  325-9> dominatur illic patruus Alcidae tui.
<sen. her. o.  325-9> quocumque perges, misera, cognatos deos
<sen. her. o.  330-4> illic videbis,
<sen. her. o.  330-4> Maximum fieri scelus
<sen. her. o.  330-4> et ipsa fateor, sed dolor fieri iubet.
<sen. her. o.  330-4> Moriere,
<sen. her. o.  330-4> Moriar Herculis nempe induti
<sen. her. o.  330-4> coniunx nec ullus nocte discussa dies
<sen. her. o.  330-4> viduam notabit nec meos paelex toros
<sen. her. o.  335-9> captiva capiet, ante ab occasu dies
<sen. her. o.  335-9> nascetur, Indos ante glacialis polus
<sen. her. o.  335-9> Scythasve tepida Phoebus inficiet rota,
<sen. her. o.  335-9> quam me relictam Thessalae aspiciant nurus,
<sen. her. o.  335-9> meo iugales sanguine extinguam faces.
<sen. her. o.  340-4> aut pereat aut me perimat; elisis feris
<sen. her. o.  340-4> et coniugem addat, inter Herculeos licet
<sen. her. o.  340-4> me quoque labores numeret: Alcidae toros
<sen. her. o.  340-4> moritura certe corpore amplectar meo.
<sen. her. o.  340-4> ire, ire ad umbras Herculis nuptam libet,
<sen. her. o.  345-9> sed nοn inultam: si quid ex nostro Hercule
<sen. her. o.  345-9> concepit Iole, manibus evellam meis
<sen. her. o.  345-9> ante et per ipsas paelicem invadam faces.
<sen. her. o.  345-9> me nuptiali victimam feriat die
<sen. her. o.  345-9> infestus, Iolen dum supra exanimem ruam.
<sen. her. o.  350-4> felix iacet quicumque quos odit premit.
<sen. her. o.  350-4> Quid ipsa flammas pascis et vastum foves
<sen. her. o.  350-4> ultro dolorem? misera, quid cassum times?
<sen. her. o.  350-4> dilexit Iolen: nempe cum staret parens
<sen. her. o.  350-4> regisque natam peteret, in famulae locum
<sen. her. o.  355-9> regina cecidit: perdidit vires amor
<sen. her. o.  355-9> multumque ab illa traxit infelix status.
<sen. her. o.  355-9> illicita amantur, excidit quicquid licet.
<sen. her. o.  355-9> Fortuna amorem peior inflammat magis:
<sen. her. o.  355-9> amat vel ipsum quod caret patrio lare,
<sen. her. o.  360-4> quod nudus auro crinis et gemma iacet,
<sen. her. o.  360-4> ipsas misericors forsan aerumnas amat;
<sen. her. o.  360-4> hoc usitatum est Herculi: captas amat.
<sen. her. o.  360-4> Dilecta Priami nempe Dardanii soror
<sen. her. o.  360-4> concessa famula est; adice quot nuptas prius,
<sen. her. o.  365-9> quot virgines dilexit: erravit vagus.
<sen. her. o.  365-9> Arcadia nempe virgo, Palladios choros
<sen. her. o.  365-9> dum nectit, Auge, vim stupri passa excidit
<sen. her. o.  365-9> nullamque amoris Hercules retinet notam.
<sen. her. o.  365-9> referam quid alias? nempe Thespiades vacant
<sen. her. o.  370-4> brevique in illas arsit Alcides face.
<sen. her. o.  370-4> hospes Timoli Lydiam fovit nurum
<sen. her. o.  370-4> et amore captus ad leves sedit colus,
<sen. her. o.  370-4> udum feroci stamen intorquens manu.
<sen. her. o.  370-4> nempe illa cervix spolia deposuit ferae
<sen. her. o.  375-9> crinemque mitra pressit et famulus stetit,
<sen. her. o.  375-9> hirtam Sabaea marcidus myrrha comam
<sen. her. o.  375-9> ubique caluit, sed levi caluit face.
<sen. her. o.  375-9> Haerere amantes post vagos ignes solent.
<sen. her. o.  375-9> Faraulamne et hostis praeferet gnatam tibi?
<sen. her. o.  380-4> Vt alta silvas forma vernantes habet,
<sen. her. o.  380-4> quas nemore nudo primus investit tepor,
<sen. her. o.  380-4> at cum solutos expulit Boreas Notos
<sen. her. o.  380-4> et saeva totas bruma discussit comas,
<sen. her. o.  380-4> deforme solis aspicis truncis nemus:
<sen. her. o.  385-9> sic nostra longum forma percurrens iter
<sen. her. o.  385-9> deperdit aliquid semper et fulget minus
<sen. her. o.  385-9> nec illa vetus est. quicquid in nobis fuit
<sen. her. o.  385-9> olim petitum cecidit aut pariter labat.
<sen. her. o.  390-4> aetas citato senior eripuit gradu
<sen. her. o.  390-4> materque multum rapuit ex illo mihi.
<sen. her. o.  390-4> vides ut altum famula non perdat decus?
<sen. her. o.  390-4> cessere cultus penitus et paedor sedet;
<sen. her. o.  390-4> tamen per ipsas fulget aerumnas decor
<sen. her. o.  390-4> nihilque ab illa casus et fatum grave
<sen. her. o.  395-9> nisi regna traxit, hic meum pectus timor.
<sen. her. o.  395-9> altrix, lacessit, hic rapit somnos pavor.
<sen. her. o.  395-9> praeclara totis gentibus coniunx eram
<sen. her. o.  395-9> thalamosque nostros invido voto nurus
<sen. her. o.  395-9> optabat omnis, quaeve mens quicquam deos '
<sen. her. o.  400-4> orabat ullos: nuribus Argolicis fui
<sen. her. o.  400-4> mensura voti. quem Iovi socerum parem,
<sen. her. o.  400-4> altrix, habebo? quis sub hoc mundo mihi
<sen. her. o.  400-4> dabitur maritus? ipse, qui Alcidae imperat,
<sen. her. o.  400-4> facibus suis me iungat Eurystheus licet,
<sen. her. o.  405-9> minus est; toris caruisse regnantis leve est:
<sen. her. o.  405-9> alte illa cecidit quae viro caret Hercule.
<sen. her. o.  405-9> Conciliat animos coniugum partus fere.
<sen. her. o.  405-9> Hic ipse forsan dividet partus toros.
<sen. her. o.  405-9> Famula illa trahitur interim donum tibi.
<sen. her. o.  410-4> Hic quem per nrbes ire praeclarum vides
<sen. her. o.  410-4> et fulva tergo spolia -gestantem ferae,
<sen. her. o.  410-4> qui regna miseris donat et celsis rapit,
<sen. her. o.  410-4> vasta gravatus horridam clava manum,
<sen. her. o.  410-4> cuius triumphos ultimi Seres canunt
<sen. her. o.  415-9> et quisquis alius orbe † concepto iacet,
<sen. her. o.  415-9> levis est nec illum gloriae stimulat decof;
<sen. her. o.  415-9> errat per orbem, non ut aequetur Iovi
<sen. her. o.  415-9> nec ut per urbes magnus Argolicas eat:
<sen. her. o.  415-9> quod amet requirit, virginum thalamos petit.
<sen. her. o.  420-4> si qua est negata, rapitur; in populos furit,
<sen. her. o.  420-4> nuptas ruinis quaerit et vitium impotens
<sen. her. o.  420-4> virtus vocatur, cecidit Oechalia inclita
<sen. her. o.  420-4> unusque Titan vidit atque unus dies
<sen. her. o.  420-4> stantem et cadentem; causa bellandi est amor.
<sen. her. o.  425-9> totiens timebit Herculi natam parens
<sen. her. o.  425-9> quotiens negabit, hostis est quotiens socer
<sen. her. o.  425-9> fieri recusat: si gener non fit. ferit,
<sen. her. o.  425-9> post haec quid istas innocens servo manus,
<sen. her. o.  425-9> donec furentem simulet ac saeva manu
<sen. her. o.  430-4> intendat arcus meque natumque opprimat?
<sen. her. o.  430-4> sic coniuges expellit Alcides suas,
<sen. her. o.  430-4> haec sunt repudia; nec potest fieri nocens:
<sen. her. o.  430-4> terris videri sceleribus causam suis
<sen. her. o.  430-4> fecit novercam. quid stupes, segnis furor?
<sen. her. o.  435-9> scelus occupandum est: perage dum fervet manus.
<sen. her. o.  435-9> Perimes maritum?
<sen. her. o.  435-9> Paelicis certe meae.
<sen. her. o.  435-9> At Iove creatum,
<sen. her. o.  435-9> Nempe et Alcmena satum.
<sen. her. o.  435-9> Ferrone? DEI. Ferro. NVT. Si nequis?
<sen. her. o.  435-9> Per-
<sen. her. o.  435-9> imam dolo.
<sen. her. o.  435-9> Quis iste furor est?
<sen. her. o.  435-9> Quem meus coniunx
<sen. her. o.  435-9> docet.
<sen. her. o.  440-4> Quem nec noverca potuit, hunc perimes virum?
<sen. her. o.  440-4> Caelestis ira quos premit, miseros facit:
<sen. her. o.  440-4> humana nullos,
<sen. her. o.  440-4> Parce, miseranda, et time.
<sen. her. o.  440-4> Contempsit omnes ille qui mortem prius;
<sen. her. o.  440-4> libet ire in enses.
<sen. her. o.  440-4> Maior admisso tuus,
<sen. her. o.  445-9> alumna, dolor est; culpa par odium exigat.
<sen. her. o.  445-9> cur saeva modicis statuis? ut laesa es, dole.
<sen. her. o.  445-9> Leve esse credis paelicem nuptae malum?
<sen. her. o.  445-9> quicquid dolorem pascit, hoc nimium puta.
<sen. her. o.  445-9> Amorne clari fugit Alcidae tibi?
<sen. her. o.  450-4> Non fugit, altrix, remanet et penitus sedet
<sen. her. o.  450-4> fixus medullis, crede; sed magnus dolor
<sen. her. o.  450-4> iratus amor est.
<sen. her. o.  450-4> Artibus magicis fere
<sen. her. o.  450-4> coniugia nuptae precibus admixtis ligant.
<sen. her. o.  450-4> vernare iussi frigore in medio nemus
<sen. her. o.  455-9> missumque fulmen stare; concussi fretum
<sen. her. o.  455-9> cessante Tento, turbidum explicui mare
<sen. her. o.  455-9> et sicca tellus fontibus patuit novis;
<sen. her. o.  455-9> habuere motum saxa. discussi fores
<sen. her. o.  455-9> umbrasque Ditis, et mea iussi prece
<sen. her. o.  460-4> manes locuntur. tacuit infernus canis;
<sen. her. o.  460-4> nox media solem vidit et noctem dies:
<sen. her. o.  460-4> mare terra caelum et Tartarus servit mihi
<sen. her. o.  460-4> nihilque leges ad meos cantus tenet:
<sen. her. o.  460-4> flectemus illum, carmina invenient iter.
<sen. her. o.  465-9> Quas Pontus herbas generat aut quas Thessala
<sen. her. o.  465-9> sub rupe Pindus alit: ubi inveniam malum
<sen. her. o.  465-9> cui cedat ille? carmine in terras mago
<sen. her. o.  465-9> descendat astris Luna desertis licet
<sen. her. o.  465-9> et bruma messes videat et cantu fugax
<sen. her. o.  470-4> stet deprehensum fulmen et versa vice
<sen. her. o.  470-4> medius coactis ferveat stellis dies:
<sen. her. o.  470-4> non flectet illum.
<sen. her. o.  470-4> Vicit et superos Amor.
<sen. her. o.  470-4> Vincetur uni forsan et spolium dabit
<sen. her. o.  470-4> Amorque summus fiet Alcidae labor.—
<sen. her. o.  475-9> sed te per omne caelitum numen precor,
<sen. her. o.  475-9> per hunc timorem: quicquid arcani apparo
<sen. her. o.  475-9> penitus recondas et fide tacita premas.
<sen. her. o.  475-9> Quid istud est quod esse secretum petis?
<sen. her. o.  475-9> Non tela sunt, non arma, non ignis minax.
<sen. her. o.  480-4> Praestare fateor posse me tacitam fidem,
<sen. her. o.  480-4> si scelere careat: interim scelus est fides.
<sen. her. o.  480-4> Circumspice agedum, ne quis arcana occupet,
<sen. her. o.  480-4> partemque in omnem vultus inquirens eat.
<sen. her. o.  480-4> En locus ab omni tutus arbitrio vacat.
<sen. her. o.  485-9> Est in remoto regiae sedis loco
<sen. her. o.  485-9> arcana tacitus nostra defendens specus.
<sen. her. o.  485-9> non ille primos accipit soles locus,
<sen. her. o.  485-9> non ille seros, cum ferens Titan diem
<sen. her. o.  485-9> lassum rubenti mergit Oceano iugum.
<sen. her. o.  490-4> illic amoris pignus Herculei latet.
<sen. her. o.  490-4> altrix, fatebor: auctor est Nessus mali
<sen. her. o.  490-4> quem gravida Nephele Thessalo genuit duci,
<sen. her. o.  490-4> qua trepidus astris inserit Pindus Caput
<sen. her. o.  490-4> ultraque nubes Othrys eductus riget.
<sen. her. o.  495-9> namque ut subactus Herculis clava horridi
<sen. her. o.  495-9> Achelous omnis facilis in species dari
<sen. her. o.  495-9> tandem peractis omnibus patuit feris
<sen. her. o.  495-9> unoque turpe subdidit cornu caput,
<sen. her. o.  495-9> me coniugem dum victor Alcides habet,
<sen. her. o.  500-4> repetebat Argos, forte per campos vagus
<sen. her. o.  500-4> Euenos altum gurgitem in pontum ferens
<sen. her. o.  500-4> iam paene summis turbidus silvis erat.
<sen. her. o.  500-4> transire Nessus verticem solitus vadis
<sen. her. o.  500-4> pretium poposcit; meque iam dorso ferens
<sen. her. o.  505-9> qua iungit hominem spina deficiens equo,
<sen. her. o.  505-9> frangebat ipsas fluminis tumidi minas.
<sen. her. o.  505-9> iam totas undis Nessus exierat ferox
<sen. her. o.  505-9> medioque adhuc errabat Alcides vado,
<sen. her. o.  505-9> vasto rapacem verticem scindens v gradu;
<sen. her. o.  510-4> at ille ut esse vidit Alciden procul:
<sen. her. o.  510-4> 'tu praeda nobis' inquit 'et coniunx eris;
<sen. her. o.  510-4> prohibetur undis', meque complexus ferens
<sen. her. o.  510-4> gressum citabat: non tenent undae Herculem:
<sen. her. o.  510-4> 'infide vector' inquit 'immixti licet
<sen. her. o.  515-9> Ganges et Hister vallibus iunctis eant.
<sen. her. o.  515-9> vincemus ambos, consequar telo fugam.'
<sen. her. o.  515-9> praecessit arcus verba; tum longum ferens
<sen. her. o.  515-9> harundo vulnus tenuit haerentem fugam
<sen. her. o.  515-9> mortemque fixit. ille. iam quaerens diem,
<sen. her. o.  520-4> tabum fluente volneris dextra excipit
<sen. her. o.  520-4> traditque nobis ungulae insertum suae,
<sen. her. o.  520-4> quam forte saeva sciderat avolsam manu.
<sen. her. o.  520-4> tunc verba moriens addit: 'hoc' inquit 'magae
<sen. her. o.  520-4> dixere amorem posse defigi malo;
<sen. her. o.  525-9> hoc docta Mycale Thessalas docuit nurus,
<sen. her. o.  525-9> nam inter omnis Luna quam sequitur magas
<sen. her. o.  525-9> stris relictis, inlitas vestes dabis
<sen. her. o.  525-9> hac' inquit 'ipsa tabe, si paelex tuos
<sen. her. o.  525-9> invisa thalamos tulerit et coniunx levis
<sen. her. o.  530-4> aliam parenti dederit altisono nurum.
<sen. her. o.  530-4> hoc nulla lux conspiciat, hoc tenebrae tegant
<sen. her. o.  530-4> tantum remotae: sic potens vires suas
<sen. her. o.  530-4> sanguis tenebit.' verba deprendit quies
<sen. her. o.  530-4> mortemque lassis intulit membris sopor.
<sen. her. o.  535-9> tu, quam meis admittit arcanis fides,
<sen. her. o.  535-9> perge' ut nitentem virus in vestem datura
<sen. her. o.  535-9> mentem per artus adeat et tacitum means
<sen. her. o.  535-9> intret medullas,
<sen. her. o.  535-9> Ocius iussa exequar,
<sen. her. o.  535-9> alumna, precibus tu deum invictum advoca,
<sen. her. o.  540-4> qui certa tenera tela dimittit manu.
<sen. her. o.  540-4> Te deprecor, quem mundus et superi timent
<sen. her. o.  540-4> et aequor et qui fulmen Aetnaeum quatit,
<sen. her. o.  540-4> timendo matri te aliger saevae puer:
<sen. her. o.  540-4> intende certa spiculum velox manu,
<sen. her. o.  545-9> non ex sagittis levibus: e numero precor
<sen. her. o.  545-9> graviore prome quod tuae nondum manus
<sen. her. o.  545-9> misere in aliquem; non levi telo est opus,
<sen. her. o.  545-9> ut amare possit Hercules, rigidas manus
<sen. her. o.  545-9> intende et arcum cornibus iunctis para.
<sen. her. o.  550-4> nunc, nunc sagittam prome qua quondam horridum
<sen. her. o.  550-4> Iovem petisti, fulmine abiecto deus
<sen. her. o.  550-4> cum fronte subita tumuit et rabidum mare
<sen. her. o.  550-4> taurus puellae vector Assyriae scidit;
<sen. her. o.  550-4> immitte amorem, vincat exempla omnia:
<sen. her. o.  555-9> amare discat coniugem, si quas decor
<sen. her. o.  555-9> Ioles inussit pectori Herculeo faces,
<sen. her. o.  555-9> extingue totas, perbibat formam mei.
<sen. her. o.  555-9> tu fulminantem saepe domuisti Iovem,
<sen. her. o.  555-9> tu furva nigri sceptra gestantem poli,
<sen. her. o.  560-4> turbae ducem maioris et dominum Stygis,
<sen. her. o.  560-4> tuque o noverca gravior irata deus,
<sen. her. o.  560-4> cape hunc triumphum solus et vince Herculem.
<sen. her. o.  560-4> Prolata vis est quaeque Palladia colu
<sen. her. o.  560-4> lassavit omnem texta famularum manum.
<sen. her. o.  565-9> nunc congeratur virus et vestis bibat
<sen. her. o.  565-9> Herculea pestem; precibus augebo malum.
<sen. her. o.  565-9> in tempore ipso navus occurrit Lichas:
<sen. her. o.  565-9> celanda vis est dira, ne pateant doli.
<sen. her. o.  565-9> O quod superbae non habent umquam domus,
<sen. her. o.  570-4> fidele semper regibus nomen Licha,
<sen. her. o.  570-4> cape hos amictus, nostra quos nevit manus,
<sen. her. o.  570-4> dum vagus in orbe fertur et victus mero
<sen. her. o.  570-4> tenet feroci Lydiam gremio nurum,
<sen. her. o.  570-4> dum poscit Iolen; sed iecur fors horridum
<sen. her. o.  575-9> Sectam merendo: merita vicerunt malos.
<sen. her. o.  575-9> non ante coniunx induat vestes iube
<sen. her. o.  575-9> quam ture flammas pascat et placet deos,
<sen. her. o.  575-9> cana rigentem populo cinctus comam.
<sen. her. o.  575-9> ipsa in penates regios gressus feram
<sen. her. o.  580-4> precibusque Amoris horridi matrem colam.
<sen. her. o.  580-4> vos, quas paternis extuli comites focis,
<sen. her. o.  580-4> Calydoniae lugete deflendam vicem.
<sen. her. o.  580-4> Flemus casus, Oenei, tuos
<sen. her. o.  580-4> comitum primos turba per annos,
<sen. her. o.  585-9> flemus dubios, veneranda, toros.
<sen. her. o.  585-9> nos Acheloi tecum solitae
<sen. her. o.  585-9> pulsare vadum, quom iam tumidas
<sen. her. o.  585-9> vere peracto poneret undas
<sen. her. o.  585-9> gracilisque gradu serperet aequo
<sen. her. o.  590-4> nec praecipitem volveret amnem
<sen. her. o.  590-4> flavus rupto fonte Lycormas;
<sen. her. o.  590-4> nos Palladias ire per aras
<sen. her. o.  590-4> .et virgineos celebrare choros.
<sen. her. o.  590-4> nos Cadmeis orgia ferre
<sen. her. o.  595-9> tecum solitae condita cistis,
<sen. her. o.  595-9> quom iam pulso sidere brumae
<sen. her. o.  595-9> tertia soles evocat aestas"
<sen. her. o.  595-9> et spiciferae concessa deae
<sen. her. o.  595-9> Attica mystas cludit Eleusin.
<sen. her. o.  600-4> nunc quoque casum quemcumque times,
<sen. her. o.  600-4> fidas comites accipe fatis:
<sen. her. o.  600-4> nam rara fides
<sen. her. o.  600-4> ubi iam melior fortuna ruit.
<sen. her. o.  600-4> Tu quicumque es qui sceptra tenes,
<sen. her. o.  605-9> licet omne tua vulgus in aula
<sen. her. o.  605-9> centum pariter limina pulset:
<sen. her. o.  605-9> quom tot populis stipatus eas,
<sen. her. o.  605-9> in tot populis vix una fides,
<sen. her. o.  605-9> tenet auratum limen Erinys,
<sen. her. o.  610-4> et quom magnae patuere fores,
<sen. her. o.  610-4> intrant fraudes cautique doli
<sen. her. o.  610-4> ferrumque latens; cumque in populos
<sen. her. o.  610-4> prodire paras, comes invidia est:
<sen. her. o.  610-4> noctem quotiens summovet Eos,
<sen. her. o.  615-9> regem totiens credite nasci.
<sen. her. o.  615-9> pauci reges, non regna colunt:
<sen. her. o.  615-9> plures fulgor concitat aulae;
<sen. her. o.  615-9> cupit hic regi proximus ipsi
<sen. her. o.  615-9> clarus latas ire per urbes:
<sen. her. o.  620-4> urit miserum gloria pectus;
<sen. her. o.  620-4> cupit hic gazis implere famem,
<sen. her. o.  620-4> nec tamen omnis plaga gemmiferi
<sen. her. o.  620-4> sufficit Histri nec tota sitim
<sen. her. o.  620-4> Lydia vincit nec quae Zephyro
<sen. her. o.  625-9> subdita tellus stupet aurato
<sen. her. o.  625-9> flumine clarum radiare Tagum;
<sen. her. o.  625-9> nec si totus serviat Hebrus
<sen. her. o.  625-9> ruraque dives iungat Hydaspes
<sen. her. o.  625-9> intraque suos currere fines
<sen. her. o.  630-4> spectet toto flumine Gangen:
<sen. her. o.  630-4> avidis, avidis natura parum est.
<sen. her. o.  630-4> colit hic reges regumque lares,
<sen. her. o.  630-4> non ut presso vomere semper
<sen. her. o.  630-4> numquam cesset curvus arator
<sen. her. o.  635-9> vel mille secent arva coloni:
<sen. her. o.  635-9> solas optat quas ponat opes.
<sen. her. o.  635-9> colit hic reges, calcet ut omnes
<sen. her. o.  635-9> perdatque aliquos nullumque levet:
<sen. her. o.  635-9> tantum ut noceat, cupit esse potens,
<sen. her. o.  635-9> rarum est felix idemque senex:
<sen. her. o.  640-4> quota pars moritur tempore fati?
<sen. her. o.  640-4> quos felices Cynthia vidit,
<sen. her. o.  640-4> vidit miseros enata dies.
<sen. her. o.  640-4> Caespes Tyrio mollior ostro
<sen. her. o.  645-9> solet inpavidos ducere somnos;
<sen. her. o.  645-9> aurea rumpunt tecta quietem
<sen. her. o.  645-9> vigilesque trahit purpura noctes,
<sen. her. o.  645-9> o si pateant pectora ditum!
<sen. her. o.  645-9> quantos intus sublimis agit
<sen. her. o.  650-4> fortuna metus! Bruttia Coro
<sen. her. o.  650-4> pulsante fretum lenior unda est;
<sen. her. o.  650-4> pectora pauper secura gerit.
<sen. her. o.  650-4> tenet e patula pocula fago,
<sen. her. o.  650-4> sed non trepida tenet illa manu;
<sen. her. o.  655-9> carpit faciles vilesque cibos,
<sen. her. o.  655-9> sed non strictos respicit enses:
<sen. her. o.  655-9> aurea miscet pocula sanguis.
<sen. her. o.  655-9> coniunx modico nupta marito
<sen. her. o.  655-9> non disposito clara monili
<sen. her. o.  660-4> gestat pelagi dona rubentis,
<sen. her. o.  660-4> nec gemmiferas detrahit aures
<sen. her. o.  660-4> lapis Eoa lectus in unda,
<sen. her. o.  660-4> nec Sidonio mollis aeno
<sen. her. o.  660-4> repetita bibit lana rubores,
<sen. her. o.  665-9> nec Maeonia distinguit acu
<sen. her. o.  665-9> quae Phoebeis subditus euris
<sen. her. o.  665-9> legit Eois Ser arboribus.
<sen. her. o.  665-9> quaelibet herbae tinxere colus
<sen. her. o.  665-9> quas indoctae nevere manus:
<sen. her. o.  670-4> sed non dubios fovet illa toros.
<sen. her. o.  670-4> sequitur dira lampade Erinys
<sen. her. o.  670-4> quarum populi coluere diem,
<sen. her. o.  670-4> nec sibi felix pauper habetur
<sen. her. o.  670-4> nisi felices cecidisse videt.
<sen. her. o.  675-9> Quisquis medium defugit iter
<sen. her. o.  675-9> stabili numquam tramite currit:
<sen. her. o.  675-9> dum petit unum praebere diem
<sen. her. o.  675-9> patrioque puer constitit axe
<sen. her. o.  675-9> nec per solitum decurrit iter,
<sen. her. o.  680-4> sed Phoebeis ignota petens
<sen. her. o.  680-4> sidera flammis errante rota,
<sen. her. o.  680-4> secum pariter perdidit orbem.
<sen. her. o.  680-4> medium caeli dum sulcat iter,
<sen. her. o.  680-4> tenuit placitas Daedalus oras
<sen. her. o.  685-9> nullique dedit nomina ponto;
<sen. her. o.  685-9> sed dum volucres vincere veras
<sen. her. o.  685-9> Icarus audet
<sen. her. o.  685-9> patriasque puer despicit alas
<sen. her. o.  685-9> Phoeboque volat proxumus ipsi,
<sen. her. o.  690-4> dedit ignoto nomina ponto:
<sen. her. o.  690-4> male pensantur magna ruinis.
<sen. her. o.  690-4> felix alius magnusque sonet;
<sen. her. o.  690-4> me nulla vocet turba potentem.
<sen. her. o.  690-4> stringat tenuis litora puppis
<sen. her. o.  695-9> nec magna meas aura phaselos
<sen. her. o.  695-9> iubeat medium scindere pontum:
<sen. her. o.  695-9> transit tutos Fortuna sinus
<sen. her. o.  695-9> medioque rates quaerit in alto,
<sen. her. o.  695-9> quarum feriunt sipara nubes.
<sen. her. o.  700-4> Sed quid pavido territa vultu,
<sen. her. o.  700-4> qualis Baccho saucia maenas,
<sen. her. o.  700-4> fert in medium regina gradum?
<sen. her. o.  700-4> quae te rursus fortuna rotat?
<sen. her. o.  700-4> miseranda, refer: licet ipsa neges,
<sen. her. o.  705-9> vultus loquitur quodcumque tegis.
<sen. her. o.  705-9> Vagus per artus errat excussos tremor,
<sen. her. o.  705-9> erectus horret crinis, impulsis adhuc
<sen. her. o.  705-9> stat terror animis et cor attonitum salit
<sen. her. o.  705-9> pavidumque trepidis palpitat venis iecur,
<sen. her. o.  710-4> ut fractus austro pontus etiamnum tumet,
<sen. her. o.  710-4> quamvis quiescat languidis ventis dies,
<sen. her. o.  710-4> ita mens adhuc vexatur excusso metu.
<sen. her. o.  710-4> semel profecto premere felices deus
<sen. her. o.  710-4> cum coepit, urget, hos habent magna exitus.
<sen. her. o.  715-9> Quis tam impotens, miseranda, te casus rotat?
<sen. her. o.  715-9> Vt missa palla est tabe Nessea inlita
<sen. her. o.  715-9> thalamisque maerens intuli gressum meis,
<sen. her. o.  715-9> nescio quid animus timuit, an fraudem struit?
<sen. her. o.  715-9> libet experiri, solibus dirus ferum
<sen. her. o.  720-4> flammisque Nessus sanguinem ostendi arcuit:
<sen. her. o.  720-4> hic ipse fraudes esse praemonuit dolus.
<sen. her. o.  720-4> et forte, nulla nube respersus iubar,
<sen. her. o.  720-4> laxabat ardens fervidum Titan diem.
<sen. her. o.  720-4> vix ora solvi patitur etiam nunc timor.
<sen. her. o.  725-9> medios in ignes solis eieci pavens
<sen. her. o.  725-9> quo tincta fuerat palla vestisque inlita;
<sen. her. o.  725-9> abiectus horret villus et perdit comam
<sen. her. o.  725-9> † tepefactus astris vix quoque est. monstrum elocor.
<sen. her. o.  725-9> nives ut Eurus solvit aut tepidus Notus,
<sen. her. o.  730-4> quas vere primo lucidus perdit Mimans,
<sen. her. o.  730-4> utque evolutos frangit Ionio salo
<sen. her. o.  730-4> opposita fluctus Leucas et lassus tumor
<sen. her. o.  730-4> in litore ipso spumat, aut caelestibus
<sen. her. o.  730-4> aspersa tepidis tura laxantur focis,
<sen. her. o.  735-9> sic languet omne vellus et perdit comas.
<sen. her. o.  735-9> dumque ista miror, causa mirandi perit;
<sen. her. o.  735-9> quin ipsa tellus spumeos motus agit
<sen. her. o.  735-9> et quicquid illa tabe contactum est labat.
<sen. her. o.  735-9> *
<sen. her. o.  735-9> tumensque tacita
<sen. her. o.  735-9> quassat caput
<sen. her. o.  735-9> *
<sen. her. o.  740-4> natum paventem cerno et ardenti pede
<sen. her. o.  740-4> gressus ferentem, prome quid portes novi.
<sen. her. o.  740-4> I, profuge, quaere si quid ulterius patet
<sen. her. o.  740-4> terris freto sideribus Oceano inferis,
<sen. her. o.  740-4> ultra labores, mater, Alcidae fuge.
<sen. her. o.  740-4> Nescio quod animus grande praesagit malum.
<sen. her. o.  740-4> Regna triumphi, templa Iunonis pete:
<sen. her. o.  740-4> haec tibi patent, delubra praeclusa omnia.
<sen. her. o.  740-4> Effare quis me casus insontem premat.
<sen. her. o.  740-4> Decus illud orbis atque praesidium unicum,
<sen. her. o.  750-4> quem fata terris in locum dederant Iovis,
<sen. her. o.  750-4> o mater, abiit: membra et Herculeos toros
<sen. her. o.  750-4> urit lues nescio qua; qui domuit feras,
<sen. her. o.  750-4> ille ille victor vincitur maeret dolet.
<sen. her. o.  750-4> quid quaeris ultra?
<sen. her. o.  750-4> Miserias properant suas
<sen. her. o.  755-9> audire miseri; fare, quo posita in statu
<sen. her. o.  755-9> iam nostra domus est? o lares, miseri lares!
<sen. her. o.  755-9> nunc vidua, nunc expulsa, nunc ferar obruta.
<sen. her. o.  755-9> Non sola maeres. Herculem, toto iacet
<sen. her. o.  755-9> mundo gemendus; fata nec, mater, tua
<sen. her. o.  760-4> privata credas: iam genus totum obstrepit.
<sen. her. o.  760-4> hunc ecce luctum quem gemis cuncti gemunt,
<sen. her. o.  760-4> commune terris omnibus pateris malum.
<sen. her. o.  760-4> luctum occupasti: prima, non sola Herculem,
<sen. her. o.  760-4> miseranda, maeres.
<sen. her. o.  760-4> Quam prope a leto tamen
<sen. her. o.  765-9> ede, ede quaeso iaceat Alcides mens.
<sen. her. o.  765-9> Mors refugit illum victa quae in regno suo
<sen. her. o.  765-9> semel est nec audent fata tam vastum nefas
<sen. her. o.  765-9> admittere, ipsas forsitan trepida colus
<sen. her. o.  765-9> Clotho manu proiecit et fata Herculis
<sen. her. o.  770-4> timet peragere, pro diem, infandum diem!
<sen. her. o.  770-4> hocne ille summo magnus Alcides erit?
<sen. her. o.  770-4> Ad fata et umbras adque peiorem polum
<sen. her. o.  770-4> praecedere illum dicis? an possum prior
<sen. her. o.  770-4> mortem occupare? fare, si nondum occidit.
<sen. her. o.  775-9> Euboica tellus vertice immenso tumens
<sen. her. o.  775-9> pulsatur omni latere: Phrixeum mare
<sen. her. o.  775-9> scindit Caphereus, servit hoc Austro latus;
<sen. her. o.  775-9> at qua nivosi patitur Aquilonis minas,
<sen. her. o.  775-9> Euripus undas flectit instabilis vagas
<sen. her. o.  780-4> septemque cursus volvit et totidem refert,
<sen. her. o.  780-4> dum lassa Titan mergat Oceano iuga.
<sen. her. o.  780-4> hic rupe celsa, multa quam nubes ferit,
<sen. her. o.  780-4> annosa fulgent templa Cenaei Iovis.
<sen. her. o.  780-4> ut stetit ad aras omne votivum pecus
<sen. her. o.  785-9> totumque tauris gemuit auratis nemus,
<sen. her. o.  785-9> spolium leonis sordidum tabo exuit
<sen. her. o.  785-9> posuitque clavae pondus et pharetra graves
<sen. her. o.  785-9> laxavit umeros, veste tum fulgens tua,
<sen. her. o.  785-9> cana revinctus populo horrentem comam,
<sen. her. o.  790-4> succendit aras: 'accipe has' inquit 'focis
<sen. her. o.  790-4> non false messis genitor et largo sacer
<sen. her. o.  790-4> splendescat ignis ture, quod Phoebum colens
<sen. her. o.  790-4> dives Sabaeis colligit truncis Arabs.
<sen. her. o.  790-4> pacata tellus' inquit 'et caelum et freta,
<sen. her. o.  795-9> feris subactis omnibus victor redi:
<sen. her. o.  795-9> depone fulmen.' gemitus in medias preces
<sen. her. o.  795-9> stupente et ipso cecidit; hinc caelum horrido
<sen. her. o.  795-9> clamore complet: qualis impressa fugax
<sen. her. o.  795-9> taurus bipenni volnus et telum ferens
<sen. her. o.  800-4> delubra vasto trepida mugitu replet,
<sen. her. o.  800-4> aut quale mundo fulmen emissum tonat,
<sen. her. o.  800-4> sic ille gemitu sidera et pontum ferit,
<sen. her. o.  800-4> et vasta Chalcis sonuit et voces Cyclas
<sen. her. o.  800-4> excepit omnis; hinc petrae Capherides,
<sen. her. o.  805-9> hinc omne voces reddit Herculeas nemus.
<sen. her. o.  805-9> flentem videmus, volgus antiquam putat
<sen. her. o.  805-9> rabiem redisse; tum fugam famuli petunt.
<sen. her. o.  805-9> at ille voltus ignea torquens face
<sen. her. o.  805-9> imum inter omnis sequitur et quaerit Lichan.
<sen. her. o.  810-4> complexus aras ille tremibunda manu
<sen. her. o.  810-4> mortem metu consumpsit et parvum sui
<sen. her. o.  810-4> poenae reliquit, dumque moribundum manu
<sen. her. o.  810-4> tenuit cadaver: 'hac manu, hac' inquit 'ferar,
<sen. her. o.  810-4> o fata, victus? Herculem vicit Lichas?
<sen. her. o.  815-9> ecce alia clades: Hercules perimit Lichan.
<sen. her. o.  815-9> facta inquinentur: fiat hic summus labor.'
<sen. her. o.  815-9> in astra missus fertur et nubes vago
<sen. her. o.  815-9> spargit cruore; talis in caelum exilit
<sen. her. o.  815-9> harundo Getica visa dimitti manu
<sen. her. o.  820-4> aut quam Cydon excussit: inferius tamen
<sen. her. o.  820-4> et tela fugient, truncus in pontum cadit,
<sen. her. o.  820-4> in saxa vertex: unus ambobus iacet.
<sen. her. o.  820-4> 'resistite' inquit 'non furor mentem abstulit,
<sen. her. o.  820-4> furore gravius istud atque ira malum est:
<sen. her. o.  825-9> in me iuvat saevire.' vix pestem indicat
<sen. her. o.  825-9> et saevit: artus ipse dilacerat suos
<sen. her. o.  825-9> et membra vasta carpit avellens manu.
<sen. her. o.  825-9> exuere amictus quaerit: hoc solum Herculem
<sen. her. o.  825-9> non posse vidi; trahere conatus tamen
<sen. her. o.  830-4> et membra traxit: corporis palla horridi
<sen. her. o.  830-4> pars est et ipsa: pestis immiscet cuti.
<sen. her. o.  830-4> nec causa dirae cladis in medio patet,
<sen. her. o.  830-4> sed causa tamen est; vixque sufficiens malo
<sen. her. o.  830-4> nunc ore terram languidus prono premit,
<sen. her. o.  835-9> nunc poscit undas: unda non vincit malum;
<sen. her. o.  835-9> fluctisona quaerit litora et pontum occupat:
<sen. her. o.  835-9> familiaris illum retinet errantem manus.
<sen. her. o.  835-9> o sortem acerbam! fuimus Alcidae pares.
<sen. her. o.  835-9> nunc puppis illum litore Euboico refert
<sen. her. o.  840-4> Austerque lenis pondus Herculeum rapit;
<sen. her. o.  840-4> destituit animus membra, nox oculos premit.
<sen. her. o.  840-4> Quid, anime, cessas? quid stupes? factum est scelus,
<sen. her. o.  840-4> natum reposcit Iuppiter, Iuno aemulum.
<sen. her. o.  840-4> reddendus orbi est: quod potes redde exhibe:
<sen. her. o.  845-9> eat per artus ensis exactus meos.
<sen. her. o.  845-9> sic, sic agendum est. tam levis poenas manus
<sen. her. o.  845-9> tantas reposcit? perde fulminibus, socer,
<sen. her. o.  845-9> nurum scelestam. nec levi telo manus
<sen. her. o.  845-9> armetur: illud fulmen exiliat polo,
<sen. her. o.  850-4> quo, nisi fuisset genitus Alcides tibi,
<sen. her. o.  850-4> hydram cremasses: pestem ut insolitam feri
<sen. her. o.  850-4> et ut noverca potius irata malum.
<sen. her. o.  850-4> emitte telum quale in errantem prius
<sen. her. o.  850-4> Phaethonta missum est: perdidi in solo Hercule
<sen. her. o.  850-4> et ipsa populos, quid rogas telum deos?
<sen. her. o.  850-4> iam parce socero: coniugem Alcidae necem
<sen. her. o.  850-4> optare pudeat: haec erit voto manus,
<sen. her. o.  850-4> a me petatur; occupa ferrum ocius.
<sen. her. o.  850-4> cur deinde ferrum? quicquid ad mortem trahit
<sen. her. o.  860-4> telum est abunde: rupe ab aetheria ferar.
<sen. her. o.  860-4> haec, haec renatum prima quae poscit diem,
<sen. her. o.  860-4> Oeta eligatur, corpus hinc mitti placet;
<sen. her. o.  860-4> abrupta cautes scindat et partem mei
<sen. her. o.  860-4> ferat omne saxum, pendeant lacerae manus
<sen. her. o.  865-9> totumque rubeat asperi montis latus.
<sen. her. o.  865-9> levis una mors est— levis? at extendi potest.
<sen. her. o.  865-9> eligere nescis, anime, cui telo incubes;
<sen. her. o.  865-9> utinam esset, utinam fixus in thalamis meis
<sen. her. o.  865-9> Herculeus ensis: huic decet ferro inmori.
<sen. her. o.  870-4> una perire dextera nobis sat est?
<sen. her. o.  870-4> coite, gentes, saxa et immensas faces
<sen. her. o.  870-4> iaculetur orbis, nulla nunc cesset manus,
<sen. her. o.  870-4> corripite tela, vindicem vestram abstuli:
<sen. her. o.  870-4> impune saevi sceptra iam reges gerent,
<sen. her. o.  875-9> impune iam nascetur indomitum malum;
<sen. her. o.  875-9> repetentur arae cernere assuetae hostiam
<sen. her. o.  875-9> similem colenti: sceleribus feci viam,
<sen. her. o.  875-9> ego vos tyrannis regibus monstris feris
<sen. her. o.  875-9> saevisque rapto vindice opposui deis.
<sen. her. o.  880-4> cessas, Tonantis socia? non spargis facem
<sen. her. o.  880-4> imitata fratrem et mittis ereptam Iovi
<sen. her. o.  880-4> meque ipsa perdis? laus tibi erepta incluta est,
<sen. her. o.  880-4> ingens triumphus: aemuli, Iuno, tui
<sen. her. o.  880-4> mortem occupari,
<sen. her. o.  880-4> Quid domum impulsam trahis?
<sen. her. o.  885-9> erroris est hic omne quodcumque est nefas.
<sen. her. o.  885-9> haut est nocens quicumque non sponte est nocens.
<sen. her. o.  885-9> Quicumque fato ignoscit et parcit sibi,
<sen. her. o.  885-9> errare meruit: morte damnari placet.
<sen. her. o.  885-9> Nocens videri, qui mori quaerit, cupit.
<sen. her. o.  890-4> Mors innocentes sola deceptos facit.
<sen. her. o.  890-4> Titana fugiens—
<sen. her. o.  890-4> Ipse me Titan fugit.
<sen. her. o.  890-4> Vitam relinques?
<sen. her. o.  890-4> Miseram, ut Alciden sequar.
<sen. her. o.  890-4> Superest et auras ille caelestes trahit.
<sen. her. o.  890-4> Vinci Hercules cum potuit, hinc coepit mori.
<sen. her. o.  890-4> Virum sequeris.
<sen. her. o.  890-4> Praegredi castae solent.
<sen. her. o.  895-9> Natum relinques fataque abrumpes tua?
<sen. her. o.  895-9> Quamcumque natus sepelit haec vixit diu.
<sen. her. o.  895-9> Si te ipsa damnas, scelere te misera arguis.
<sen. her. o.  895-9> Nemo nocens sibi ipse poenas inrogat.
<sen. her. o.  900-4> Multis remissa est vita quorum error nocens,
<sen. her. o.  900-4> non dextra fuerat, fata quis damnat sua?
<sen. her. o.  900-4> Quicumque fata" iniqua sortitus fuit.
<sen. her. o.  900-4> Hic ipse Megaram nempe confixam suis
<sen. her. o.  900-4> stravit sagittis atque natorum indolem
<sen. her. o.  905-9> Lernaea figens tela furibunda manu;
<sen. her. o.  905-9> ter parricida factus ignovit tamen
<sen. her. o.  905-9> sibi. non furori: fonte Cinyphio scelus
<sen. her. o.  905-9> sub axe Libyco tersit et dextram abluit.
<sen. her. o.  905-9> quo. misera, pergis? cur tuas damnas manus?
<sen. her. o.  910-4> Damnat meas devictus Alcides manus:
<sen. her. o.  910-4> placet scelus punire.
<sen. her. o.  910-4> Si novi Herculem.
<sen. her. o.  910-4> aderit cruenti forsitan victor mali
<sen. her. o.  910-4> dolorque fractus cedet Alcidae tuo.
<sen. her. o.  910-4> Exedit artus virus ut fama est hydrae;
<sen. her. o.  915-9> immensa pestis coniugis membra abstulit.
<sen. her. o.  915-9> Serpentis illi virus enectae autumas
<sen. her. o.  915-9> haut posse vinci qui malum vivum tulit?
<sen. her. o.  915-9> elisit hydram, dente † cum fixo tenens
<sen. her. o.  915-9> media palude victor, effuso obrutus
<sen. her. o.  920-4> artus veneno, sanguis hunc Nessi opprimet,
<sen. her. o.  920-4> qui vicit ipsas horridi Nessi manus?
<sen. her. o.  920-4> Frustra tenetur ille qui statuit mori.
<sen. her. o.  920-4> vixit satis quicumque cum Alcide occidit:
<sen. her. o.  920-4> proinde lucem fugere decretum est mihi.
<sen. her. o.  925-9> Per has aniles ecce te supplex comas
<sen. her. o.  925-9> atque ubera ista paene materna obsecro:
<sen. her. o.  925-9> depone tumidas pectoris laesi minas
<sen. her. o.  925-9> mortisque dirae expelle decretum horridum.
<sen. her. o.  925-9> Quicumque misero forte dissuadet mori,
<sen. her. o.  930-4> crudelis ille est: interim poena est mori,
<sen. her. o.  930-4> sed saepe donum; pluribus veniae fuit.
<sen. her. o.  930-4> Defende saltem dexteram, infelix, tuam
<sen. her. o.  930-4> fraudisque facinus esse, non nuptae, sciat.
<sen. her. o.  930-4> Defendar illic: inferi absolvent ream,
<sen. her. o.  935-9> a me ipsa damnor; purget has Pluton manus..
<sen. her. o.  935-9> stabo ante ripas immemor, Lethe, tuas
<sen. her. o.  935-9> et umbra tristis coniugem excipiam meum.
<sen. her. o.  935-9> sed tu, nigrantis regna qui torques poli,
<sen. her. o.  935-9> para laborem (scelera quae quisquam ausus est,
<sen. her. o.  940-4> hic vincit error: Iuno non ausa Herculem est
<sen. her. o.  940-4> eripere terris) horridam poenam para.
<sen. her. o.  940-4> Sisyphia cervix cesset et nostros lapis
<sen. her. o.  940-4> impellat umeros; me Tagus fugiat latex
<sen. her. o.  940-4> meamque fallax unda deludat sitim;
<sen. her. o.  945-9> merui manus praebere turbinibus tuis,
<sen. her. o.  945-9> quaecumque regem Thessalum torques rota;
<sen. her. o.  945-9> effodiat avidus hinc et hinc vultur libras;
<sen. her. o.  945-9> vacat una Danais, has ego explebo vices:
<sen. her. o.  945-9> laxate manes, recipe me comitem tibi,
<sen. her. o.  950-4> Phasiaca coniunx: peior haec, peior tuo
<sen. her. o.  950-4> utroque dextra est scelere, seu mater nocens
<sen. her. o.  950-4> seu dira soror' es; adde me comitem tuis,
<sen. her. o.  950-4> Threicia coniunx, sceleribus; natam tuam,
<sen. her. o.  950-4> Althaea mater, recipe, nunc veram tui
<sen. her. o.  955-9> agnosce prolem— quid tamen tantum manus
<sen. her. o.  955-9> vestrae abstulerunt? claudite Elysium mihi
<sen. her. o.  955-9> quaecumque fidae coniuges nemoris sacri
<sen. her. o.  955-9> lucos tenetis; si qua 'respersit manus
<sen. her. o.  955-9> viri cruore nec memor castae facis
<sen. her. o.  960-4> stricto cruenta Belias ferro stetit,
<sen. her. o.  960-4> in me suas agnoscat et laudet manus,
<sen. her. o.  960-4> in hanc abire coniugum turbam libet;
<sen. her. o.  960-4> sed et illa fugiet turba tam diras manus,
<sen. her. o.  960-4> invicte coniunx, innocens animus mihi,
<sen. her. o.  965-9> scelesta manus est. pro nimis mens credula,
<sen. her. o.  965-9> pro Nesse fallax atque semiferi doli!
<sen. her. o.  965-9> auferre cupiens paelici eripui mihi.
<sen. her. o.  965-9> recede, Titan, tuque quae blanda tenes
<sen. her. o.  965-9> in luce miseros vita: caritura Hercule
<sen. her. o.  970-4> lux vilis ista est. exigam poenas tibi
<sen. her. o.  970-4> reddamque vitam, fata an extendo mea
<sen. her. o.  970-4> mortemque, coniunx, ad tuas servo manus?
<sen. her. o.  970-4> virtusne superest aliqua et armatae manus
<sen. her. o.  970-4> intendere arcum tela missurum valent?
<sen. her. o.  975-9> an arma cessant teque languenti manu
<sen. her. o.  975-9> non audit arcus? si potes letum dare,
<sen. her. o.  975-9> animose coniunx, dexteram expecto tuam.
<sen. her. o.  975-9> mors differatur: frange ut insontem Lichan.
<sen. her. o.  975-9> alias in urbes sparge et ignotum tibi
<sen. her. o.  980-4> inmitte in orbem: perde ut Arcadiae nefas
<sen. her. o.  980-4> et quicquid aliud restitit: ab illis tamen,
<sen. her. o.  980-4> coniunx, redisti.
<sen. her. o.  980-4> Parce iam, mater, precor,
<sen. her. o.  980-4> ignosce fatis; error a culpa vacat.
<sen. her. o.  980-4> Si vera pietas, Hylle, quaerenda est tibi,
<sen. her. o.  985-9> iam perime matrem— trepida quid tremuit manus?
<sen. her. o.  985-9> quid ora Sectis? hoc erit pietas scelus.
<sen. her. o.  985-9> ignave dubitas? Herculem eripuit tibi
<sen. her. o.  985-9> haec, haec peremit dextra cui debes patri
<sen. her. o.  985-9> avum Tonantem. maius eripui decus,
<sen. her. o.  990-4> quam in luce tribui, si tibi ignotum est nefas,
<sen. her. o.  990-4> a matre disce, seu tibi iugulo placet
<sen. her. o.  990-4> mersisse ferrum sive maternum libet
<sen. her. o.  990-4> invadere uterum, mater intrepidum tibi
<sen. her. o.  990-4> praebebit animum, non erit tantum scelus
<sen. her. o.  995-9> a te peractum: dextera sternar tua,
<sen. her. o.  995-9> sed mente nostra, natus Alcidae, times?
<sen. her. o.  995-9> ita nulla perages iussa nec franges mala
<sen. her. o.  995-9> erres per orbem, si qua nascetur fera
<sen. her. o.  995-9> referens parentem? dexteram intrepidam para.
<sen. her. o.  1000-4> patet ecce plenum pectus aerumnis: feri.
<sen. her. o.  1000-4> scelus remitto, dexterae parcent tuae
<sen. her. o.  1000-4> Eumenides ipsae— verberum crepuit sonus.
<sen. her. o.  1000-4> quaenam ista torquens angue vibrato comam
<sen. her. o.  1000-4> temporibus atras squalidis pinnas quatit?
<sen. her. o.  1005-9> quid me flagranti dira persequeris face,
<sen. her. o.  1005-9> Megaera? poenas poscis Alcidae? dabo.
<sen. her. o.  1005-9> iamne inferorum, dira. sedere arbitri?
<sen. her. o.  1005-9> sedent, reclusas carceris video fores.
<sen. her. o.  1005-9> quis iste saxum immane detritis gerit
<sen. her. o.  1010-4> iam senior umeris? ecce iam victus lapis
<sen. her. o.  1010-4> quaerit relabi? membra quis quatitur rota?
<sen. her. o.  1010-4> hic ecce pallens dira Tisiphone stetit,
<sen. her. o.  1010-4> causam reposcit; parce verberibus precor,
<sen. her. o.  1010-4> Megaera, parce, sustine Stygias faces:
<sen. her. o.  1015-9> scelus est amoris, sed quid hoc? tellus labat
<sen. her. o.  1015-9> et aula tectis crepuit excussis— minax
<sen. her. o.  1015-9> unde iste coetus? totus in vultus meos
<sen. her. o.  1015-9> decurrit orbis, hinc et hinc populi fremunt
<sen. her. o.  1015-9> totusque poscit vindicem mundus suum.
<sen. her. o.  1020-4> iam parcite, urbes, quo fugam praeceps agam?
<sen. her. o.  1020-4> mors sola portus dabitur aerumnis meis.
<sen. her. o.  1020-4> testor nitentis flammeam Phoebi rotam
<sen. her. o.  1020-4> superosque testor: Herculem in terris adhuc
<sen. her. o.  1020-4> moritura linquo.
<sen. her. o.  1020-4> Fugit attonita, ei mihi.
<sen. her. o.  1025-9> peracta iam pars matris est: statuit mori;
<sen. her. o.  1025-9> nunc nostra superest, mortis auferre impetum.
<sen. her. o.  1025-9> o misera pietas: si mori matrem vetas,
<sen. her. o.  1025-9> patri es scelestus; si mori pateris, tamen
<sen. her. o.  1025-9> in matre peccas— urget hinc illinc scelus.
<sen. her. o.  1030-4> inhibenda tamen est, verum ut eripiam scelus.
<sen. her. o.  1030-4> Verum est quod cecinit sacer
<sen. her. o.  1030-4> Thressae sub Rhodopes iugis
<sen. her. o.  1030-4> aptans Pieriam chelyn
<sen. her. o.  1030-4> Orpheus Calliopae genus,
<sen. her. o.  1035-9> aeternum fieri nihil.
<sen. her. o.  1035-9> Illius stetit ad modos
<sen. her. o.  1035-9> torrentis rapidi fragor,
<sen. her. o.  1035-9> oblitusque sequi fugam
<sen. her. o.  1035-9> amisit liquor impetum;
<sen. her. o.  1040-4> et dum fluminibus mora est,
<sen. her. o.  1040-4> defecisse putant Getae
<sen. her. o.  1040-4> Hebrum Bistones ultimi.
<sen. her. o.  1040-4> advexit volucrem nemus
<sen. her. o.  1040-4> et silva residens venit:
<sen. her. o.  1045-9> aut si qua aera pervolat,
<sen. her. o.  1045-9> auditis vaga cantibus
<sen. her. o.  1045-9> ales deficiens cadit;
<sen. her. o.  1045-9> abrumpit scopulos Athos
<sen. her. o.  1045-9> Centauros obiter ferens
<sen. her. o.  1050-4> et iuxta Rhodopen stetit
<sen. her. o.  1050-4> laxata nive cantibus;
<sen. her. o.  1050-4> et quercum fugiens suam
<sen. her. o.  1050-4> ad vatem properat Dryas;
<sen. her. o.  1050-4> ad cantus veniunt tuos
<sen. her. o.  1055-9> ipsis cum latebris ferae,
<sen. her. o.  1055-9> iuxtaque inpavidum pecus
<sen. her. o.  1055-9> sedit Marmaricus leo
<sen. her. o.  1055-9> nec dammae trepidant lupos
<sen. her. o.  1055-9> et serpens latebras fugit.
<sen. her. o.  1060-4> tunc oblita veneni.
<sen. her. o.  1060-4> Quin per Taenarias fores
<sen. her. o.  1060-4> manes cum tacitos adit
<sen. her. o.  1060-4> maerentem feri ens chelyn,
<sen. her. o.  1060-4> cantu Tartara flebili
<sen. her. o.  1065-9> et tristes Erebi deos
<sen. her. o.  1065-9> vicit nec timuit Stygis
<sen. her. o.  1065-9> iuratos superis lacus.
<sen. her. o.  1065-9> haesit non stabilis rota
<sen. her. o.  1065-9> victo languida turbine,
<sen. her. o.  1070-4> increvit Tityi iecur,
<sen. her. o.  1070-4> dum cantu volucres tenet;
<sen. her. o.  1070-4> et vinci lapis improbus
<sen. her. o.  1070-4> et vatem potuit sequi;
<sen. her. o.  1075-9> tunc primum Phrygius senex
<sen. her. o.  1075-9> undis stantibus immemor
<sen. her. o.  1075-9> excussit rabidam sitim
<sen. her. o.  1075-9> nec pomis adhibet manus.
<sen. her. o.  1075-9> auditum quoque navita,
<sen. her. o.  1075-9> inferni ratis aequoris
<sen. her. o.  1075-9> nullo remigio venit.
<sen. her. o.  1075-9> sic cum vinceret inferos
<sen. her. o.  1080-4> Orpheus carmine funditus,
<sen. her. o.  1080-4> consumptos iterum deae
<sen. her. o.  1080-4> supplent Eurydices colus!
<sen. her. o.  1085-9> sed dum respicit immemor
<sen. her. o.  1085-9> nec credens sibi redditam
<sen. her. o.  1085-9> Orpheus Eurydicen sequi,
<sen. her. o.  1085-9> cantus praemia perdidit:
<sen. her. o.  1085-9> quae nata est iterum perit.
<sen. her. o.  1090-4> tunc, solamina cantibus
<sen. her. o.  1090-4> quaerens, flebilibus modis
<sen. her. o.  1090-4> haec Orpheus cecinit Getis:
<sen. her. o.  1090-4> Leges in superos datas
<sen. her. o.  1090-4> et qui tempora digerit
<sen. her. o.  1095-9> quattuor praecipitis deus
<sen. her. o.  1095-9> anni, disposuit vices;
<sen. her. o.  1095-9> nulli non avidi colus
<sen. her. o.  1095-9> Parcas stamina nectere:
<sen. her. o.  1095-9> quod natum est, † poterit mori.
<sen. her. o.  1100-4> Vati credere Thracio
<sen. her. o.  1100-4> devictus iubet Hercules,
<sen. her. o.  1100-4> iam, iam legibus obrutis
<sen. her. o.  1100-4> mundo cum veniet dies,
<sen. her. o.  1100-4> australis polus obruet
<sen. her. o.  1105-9> , quicquid per Libyam iacet
<sen. her. o.  1105-9> et sparsus Garamas tenet;
<sen. her. o.  1105-9> arctous polus obruet
<sen. her. o.  1105-9> quicquid subiacet axibus
<sen. her. o.  1105-9> et siccus Boreas ferit,
<sen. her. o.  1110-4> amisso trepidus polo
<sen. her. o.  1110-4> Titan excutiet diem.
<sen. her. o.  1110-4> caeli regia concidens
<sen. her. o.  1110-4> ortus atque obitus trahet
<sen. her. o.  1110-4> atque omnis pariter deos
<sen. her. o.  1115-9> perdet mors aliqua et chaos,
<sen. her. o.  1115-9> et mors fata novissima
<sen. her. o.  1115-9> in se constituet sibi.
<sen. her. o.  1115-9> quis mundum capiet locus?
<sen. her. o.  1115-9> discedet via Tartari,
<sen. her. o.  1120-4> fractis ut pateat polis?
<sen. her. o.  1120-4> an quod dividit aethera
<sen. her. o.  1120-4> a terris spatium sat est
<sen. her. o.  1120-4> †et mundi nimium malis?
<sen. her. o.  1120-4> quis tantum capiet (nefas)
<sen. her. o.  1125-9> fatum, quis superos locus?
<sen. her. o.  1125-9> pontum Tartara sidera
<sen. her. o.  1125-9> regna unus capiet tria.
<sen. her. o.  1125-9> Sed quis non modicus fragor
<sen. her. o.  1125-9> aures attonitas movet?
<sen. her. o.  1130-4> est est Herculeus sonus.
<sen. her. o.  1130-4> Converte, Titan clare, anhelantes equos,
<sen. her. o.  1130-4> emitte noctem: pereat hic mundo dies
<sen. her. o.  1130-4> quo morior, atra nube inhorrescat polus;
<sen. her. o.  1130-4> obsta novercae, nunc, pater, caecum chaos
<sen. her. o.  1135-9> reddi decebat, hinc et hinc compagibus
<sen. her. o.  1135-9> ruptis uterque debuit frangi polus;
<sen. her. o.  1135-9> quid parcis astris? Herculem amittis, pater,
<sen. her. o.  1135-9> nunc partem in omnem, Iuppiter, specta poli,
<sen. her. o.  1135-9> ne quis Gyas Thessalica iaculetur iuga
<sen. her. o.  1140-4> et fiat Othrys pondus Encelado leve.
<sen. her. o.  1140-4> laxabit atri carceris iam iam fores
<sen. her. o.  1140-4> Pluton superbus, vincula excutiet patri
<sen. her. o.  1140-4> caelumque reddet, ille qui pro fulmine
<sen. her. o.  1140-4> tuisque facibus natus in terris eram,
<sen. her. o.  1145-9> ad Styga revertor: surget Enceladus ferox
<sen. her. o.  1145-9> mittetque quo nunc premitur in superos onus;
<sen. her. o.  1145-9> regnum omne, genitor, aetheris dubium tibi
<sen. her. o.  1145-9> mors nostra faciet— antequam spolium tui
<sen. her. o.  1145-9> caelum omne fiat, conde me tota, pater,
<sen. her. o.  1150-4> mundi ruina, frange quem perdis polum.
<sen. her. o.  1150-4> Non vana times, gnate Tonantis:
<sen. her. o.  1150-4> nunc Thessalicam Pelion Ossam .
<sen. her. o.  1150-4> premet et Pindo congestus Athos
<sen. her. o.  1150-4> nemus aetheriis inseret astris;
<sen. her. o.  1155-9> vincet scopulos inde Typhoeus
<sen. her. o.  1155-9> et Tyrrhenam feret Inarimen;
<sen. her. o.  1155-9> feret Aetnaeos inde caminos
<sen. her. o.  1155-9> scindetque latus montis aperti
<sen. her. o.  1155-9> nondum Enceladus fulmine victus:
<sen. her. o.  1160-4> iam te caeli regna secuntur.
<sen. her. o.  1160-4> Ego qui relicta morte, contempta Styge
<sen. her. o.  1160-4> per media Lethes stagna cum spolio redi
<sen. her. o.  1160-4> quo paene lapsis excidit Titan equis,
<sen. her. o.  1160-4> ego quem deorum regna senserunt tria,
<sen. her. o.  1165-9> morior nec ullus per meum stridet latus
<sen. her. o.  1165-9> transmissus ensis, haut meae telum necis
<sen. her. o.  1165-9> saxum est nec instar montis abrupti latus
<sen. her. o.  1165-9> est totus Othrys. non truci rictu gigans
<sen. her. o.  1165-9> Pindo cadaver obruit toto meum:
<sen. her. o.  1170-4> sine hoste vincor, quodque me torquet magis
<sen. her. o.  1170-4> (o misera virtus!) summus Alcidae dies
<sen. her. o.  1170-4> nullum malum prosternat, inpendo, ei mihi,
<sen. her. o.  1170-4> in nulla vitam facta, pro mundi arbiter
<sen. her. o.  1170-4> superique quondam dexterae testes meae,
<sen. her. o.  1175-9> pro cuncta tellus, Herculem vestrum placet
<sen. her. o.  1175-9> †morte ferire? dirus o nobis pudor,
<sen. her. o.  1175-9> o turpe fatum, femina Herculeae necis
<sen. her. o.  1175-9> auctor feretur! morior Alcides quibus?
<sen. her. o.  1175-9> invicta si me cadere feminea manu
<sen. her. o.  1180-4> voluere fata perque tam turpes colus
<sen. her. o.  1180-4> mea mors cucurrit, cadere potuissem, ei mihi,
<sen. her. o.  1180-4> Iunonis odio: feminae caderem manu,
<sen. her. o.  1180-4> sed caelum habentis, si nimis, superi, fuit,
<sen. her. o.  1180-4> Scythico sub axe genita domuisset meas
<sen. her. o.  1185-9> vires Amazon— feminae cuius manu
<sen. her. o.  1185-9> Iunonis hostis vincor? hinc gravior tibi,
<sen. her. o.  1185-9> noverca, pudor est. quid diem hunc laetum vocas?
<sen. her. o.  1185-9> quid tale tellus genuit iratae tibi?
<sen. her. o.  1185-9> mortalis odia femina excessit tua.
<sen. her. o.  1190-4> adhuc ferebas esse te Alcidae imparem:
<sen. her. o.  1190-4> victa es duobus— pudeat irarum deos.
<sen. her. o.  1190-4> utinam meo cruore satiasset suos
<sen. her. o.  1190-4> Nemeaea rictus pestis aut centum anguibus
<sen. her. o.  1190-4> vallatus hydram tabe pavissem mea,
<sen. her. o.  1195-9> utinam fuissem praeda Centauris datus
<sen. her. o.  1195-9> aut inter umbras vinctus aeterno miser
<sen. her. o.  1195-9> saxo sederem! spolia nunc traxi ultima
<sen. her. o.  1195-9> Fato stupente, nunc ab inferna Styge
<sen. her. o.  1195-9> lucem recepi, Ditis evici moras—
<sen. her. o.  1200-4> ubique mors me fugit, ut leto inclitae
<sen. her. o.  1200-4> sortis carerem. pro ferae, victae ferae!
<sen. her. o.  1200-4> non me triformis sole conspecto canis
<sen. her. o.  1200-4> ad Styga reduxit, non sub Hesperio polo
<sen. her. o.  1200-4> Hibera vicit turba pastoris feri,
<sen. her. o.  1205-9> non gemina serpens, perdidi mortem, ei mihi,
<sen. her. o.  1205-9> totiens honestam: titulus extremus quis est?
<sen. her. o.  1205-9> Viden ut laudis conscia virtus
<sen. her. o.  1205-9> non Lethaeos horreat amnes?
<sen. her. o.  1205-9> pudet auctoris, non morte dolet:
<sen. her. o.  1210-4> cupit extremum finire diem
<sen. her. o.  1210-4> vasta tumidi mole gigantis
<sen. her. o.  1210-4> et montiferum Titana pati
<sen. her. o.  1210-4> rabidaeque necem debere ferae.
<sen. her. o.  1210-4> sed tua causa est, miserande, manus,
<sen. her. o.  1215-9> quod nulla fera est nullusque gigas:
<sen. her. o.  1215-9> nam quis dignus necis Herculeae
<sen. her. o.  1215-9> superest auctor nisi dextra tui?
<sen. her. o.  1215-9> Heu qualis intus scorpios. quis fervida
<sen. her. o.  1215-9> plaga revulsus cancer infixus meas
<sen. her. o.  1220-4> urit medullas? sanguinis quondam capax
<sen. her. o.  1220-4> tumidi igne cor pulmonis arentes fibras
<sen. her. o.  1220-4> distendit. ardet felle siccato iecur
<sen. her. o.  1220-4> totumque lentus sanguinem avexit vapor,
<sen. her. o.  1220-4> primam cutem consumpsit, hinc aditum nefas
<sen. her. o.  1225-9> in membra fecit, abstulit pestis latus.
<sen. her. o.  1225-9> exedit artus penitus et costas malum,
<sen. her. o.  1225-9> hausit medullas: ossibus vacuis sedet;
<sen. her. o.  1225-9> nec ossa durant ipsa, sed compagibus
<sen. her. o.  1225-9> discussa ruptis mole conlapsa fluunt,
<sen. her. o.  1230-4> defecit ingens corpus et pesti satis
<sen. her. o.  1230-4> Herculea non sunt membra— pro quantum est
<sen. her. o.  1230-4> malum
<sen. her. o.  1230-4> quod esse vastum fateor, o dirum nefas!
<sen. her. o.  1230-4> en cernite, urbes, cernite ex illo Hercule
<sen. her. o.  1230-4> quid, quid supersit. Herculem agnoscis, pater?
<sen. her. o.  1235-9> hisne ego lacertis colla Nemeaei mali
<sen. her. o.  1235-9> elisa pressi? tensus hac arcus manu
<sen. her. o.  1235-9> astris ab ipsis detulit Stymphalidas ?
<sen. her. o.  1235-9> his ego citatam gressibus vici feram
<sen. her. o.  1235-9> radiante clarum fronte gestantem caput?
<sen. her. o.  1240-4> his fracta Calpe manibus emisit fretum?
<sen. her. o.  1240-4> his tot ferae, tot scelera, tot reges iacent?
<sen. her. o.  1240-4> his mundus umeris sedit? haec moles mea est,
<sen. her. o.  1240-4> haecne illa cervix? hasne ego opposui manus
<sen. her. o.  1240-4> caelo ruenti? quis mea custos manu
<sen. her. o.  1240-4> trahetur ultra Stygius? ubi vires prius
<sen. her. o.  1240-4> memet sepultae? quid patrem appello Iovem?
<sen. her. o.  1240-4> quid per Tonantem vindico caelum miser?
<sen. her. o.  1240-4> iam. iam meus credetur Amphitryon pater.
<sen. her. o.  1240-4> quaecumque pestis viscere in nostro lates,
<sen. her. o.  1250-4> procede— quid me vulnere occulto petis?
<sen. her. o.  1250-4> quis te sub axe frigido pontus Scythes,
<sen. her. o.  1250-4> quae pigra Tethys genuit aut Maurum premens
<sen. her. o.  1250-4> Hibera Calpe litus? o dirum malum!
<sen. her. o.  1250-4> utrumne serpens squalidum crista caput
<sen. her. o.  1255-9> vibrans an aliquod et mihi ignotum malum?
<sen. her. o.  1255-9> numquid cruore es genita Lernaeae ferae
<sen. her. o.  1255-9> an te reliquit Stygius in terris canis?
<sen. her. o.  1255-9> omne es malum nullumque— quis voltus tibi est?
<sen. her. o.  1255-9> concede saltem scire quo peream malo;
<sen. her. o.  1260-4> quaecumque pestis sive quaecumque es fera,
<sen. her. o.  1260-4> palam timere! quis tibi in medias locum
<sen. her. o.  1260-4> fecit medullas! ecce direpta cute
<sen. her. o.  1260-4> viscera manus detexit; ulterior tamen
<sen. her. o.  1260-4> inventa latebra est— o malum simile Herculi!
<sen. her. o.  1265-9> unde iste fletus? unde in has lacrimae genas?
<sen. her. o.  1265-9> invictus olim voltus et numquam malis
<sen. her. o.  1265-9> lacrimas suis praebere consuetus (pudet)
<sen. her. o.  1265-9> iam flere didicit, quis dies fletum Herculis,
<sen. her. o.  1265-9> quae terra vidit? siccus aerumnas tuli.
<sen. her. o.  1270-4> tibi illa virtus, quae tot elisit mala.
<sen. her. o.  1270-4> tibi cessit uni; prima et ante omnis mihi
<sen. her. o.  1270-4> fletum abstulisti: durior saxo horrido
<sen. her. o.  1270-4> et chalybe voltus et vaga Symplegade
<sen. her. o.  1270-4> rictus meos infregit et lacrimam expulit,
<sen. her. o.  1275-9> flentem gementem, summe pro rector poli,
<sen. her. o.  1275-9> me terra vidit, quodque me torquet magis,
<sen. her. o.  1275-9> noverca vidit, urit ecce iterum fibras,
<sen. her. o.  1275-9> incaluit ardor— unde nunc fulmen mihi?
<sen. her. o.  1275-9> Quid non possit superare
<sen. her. o.  1280-4> quondam Getico durior Haemo
<sen. her. o.  1280-4> nec Parrhasio lenior axe
<sen. her. o.  1280-4> saevo cessit membra dolori
<sen. her. o.  1280-4> fessumque movens per colla caput
<sen. her. o.  1280-4> latus alterno pondere flectit,
<sen. her. o.  1285-9> fletum virtus saepe resorbet.
<sen. her. o.  1285-9> sic arctoas laxare nives
<sen. her. o.  1285-9> quamvis tepido sidere Titan
<sen. her. o.  1285-9> non tamen audet vincitque faces
<sen. her. o.  1285-9> solis adulti glaciale iubar.
<sen. her. o.  1290-4> Converte voltus ad meas clades, pater:
<sen. her. o.  1290-4> numquam ad tuas confugit Alcides manus,
<sen. her. o.  1290-4> non cum per artus hydra fecundum meos
<sen. her. o.  1290-4> caput explicaret; inter infernos lacus
<sen. her. o.  1290-4> possessus atra nocte cum Fato steti
<sen. her. o.  1295-9> nec invocavi; tot feras, vici horridas,
<sen. her. o.  1295-9> reges, tyrannos, nec tamen voltus meos
<sen. her. o.  1295-9> in astra torsi: semper haec nobis manus
<sen. her. o.  1295-9> votum spopondit; nulla propter me sacro
<sen. her. o.  1295-9> micuere caelo fulmina— hic aliquid dies
<sen. her. o.  1300-4> optare iussit, primus audierit preces
<sen. her. o.  1300-4> idemque summus: unicum fulmen peto;
<sen. her. o.  1300-4> giganta crede: non minus caelum mihi
<sen. her. o.  1300-4> asserere potui— dum patrem verum puto,
<sen. her. o.  1300-4> caelo peperci, sive crudelis, pater,
<sen. her. o.  1305-9> sive es misericors, commoda nato manum
<sen. her. o.  1305-9> properante morte et occupa hanc laudem tibi.
<sen. her. o.  1305-9> vel si piget manusque detrectat nefas,
<sen. her. o.  1305-9> emitte Siculo vertice ardentes, pater,
<sen. her. o.  1305-9> Titanas in me, qui manu Pindon ferant
<sen. her. o.  1310-4> † aut Ossa qui me monte proiecto opprimat.
<sen. her. o.  1310-4> abrumpat Erebi claustra, me stricto petat
<sen. her. o.  1310-4> Bellona ferro; mitte Gradivum trucem,
<sen. her. o.  1310-4> armetur in me dirus: est frater quidem,
<sen. her. o.  1310-4> sed ex noverca, tu quoque, Alcidae soror
<sen. her. o.  1315-9> tantum ex parente, cuspidem in fratrem tuum
<sen. her. o.  1315-9> iaculare, Pallas, supplices tendo manus
<sen. her. o.  1315-9> ad te, noverca: sparge tu saltem, precor,
<sen. her. o.  1315-9> telum (perire feminae possum manu)
<sen. her. o.  1315-9> iam fracta, iam satiata— quid pascis minas?
<sen. her. o.  1320-4> quid quaeris ultra? supplicem Alciden vides,
<sen. her. o.  1320-4> at nulla tellus, nulla me vidit fera
<sen. her. o.  1320-4> te deprecantem. nunc milli irata † pater
<sen. her. o.  1320-4> opus est noverca— nunc tuus cessat dolor?
<sen. her. o.  1320-4> nunc odia ponis? parcis ubi votum est mori,
<sen. her. o.  1325-9> o terra et urbes, non facem quisquam Herculi.
<sen. her. o.  1325-9> non arma tradet? tela subtrahitis mihi?
<sen. her. o.  1325-9> ita nulla saevas terra concipiat feras
<sen. her. o.  1325-9> post me sepultum nec meas umquam manus
<sen. her. o.  1325-9> imploret orbis, si qua nascentur mala,
<sen. her. o.  1330-4> nascatur ultor: undique infelix caput
<sen. her. o.  1330-4> mactate saxis, vincite aerumnas meas.
<sen. her. o.  1330-4> ingrate cessas orbis? excidimus tibi?
<sen. her. o.  1330-4> adhuc malis forisque suppositus fores,
<sen. her. o.  1330-4> ni me. tulisses. vindicem vestri malis
<sen. her. o.  1335-9> eripite, populi: tempus hoc vobis datur
<sen. her. o.  1335-9> pensare merita— mors erit pretium omnium.
<sen. her. o.  1335-9> Quas misera terras mater Alcidae petam?
<sen. her. o.  1335-9> ubi natus, ubinam? certa si visus notat,
<sen. her. o.  1335-9> reclinis ecce corde anhelante aestuat;
<sen. her. o.  1340-4> gemit: peractum est. membra conplecti ultima,
<sen. her. o.  1340-4> o nate, liceat, spiritus fugiens meo
<sen. her. o.  1340-4> legatur ore: bracchia, amplexus cape.
<sen. her. o.  1340-4> ubi membra sunt? ubi illa quae mundum tulit
<sen. her. o.  1340-4> stelligera cervix? quis tibi exiguam tui
<sen. her. o.  1345-9> partem reliquit?
<sen. her. o.  1345-9> Herculem spectas quidem,
<sen. her. o.  1345-9> mater, sed umbram et vile nescio quid mei.
<sen. her. o.  1345-9> agnosce, mater— ora quid Sectis retro
<sen. her. o.  1345-9> voltumque mergis? Herculem dici tuum
<sen. her. o.  1345-9> partum erubescis?
<sen. her. o.  1345-9> Quis feram mundus novam,
<sen. her. o.  1350-4> quae terra genuit? quodve tam dirum nefas
<sen. her. o.  1350-4> de te triumphat? victor Herculeus quis est?
<sen. her. o.  1350-4> Nuptae iacentem cernis Alciden dolis.
<sen. her. o.  1350-4> Quis tantus est qui vincat Alciden dolus?
<sen. her. o.  1350-4> Quicumque, mater, feminae iratae sat est.
<sen. her. o.  1355-9> Et unde in artus pestis aut ossa incidit?
<sen. her. o.  1355-9> Aditum venenis palla femineis dedit.
<sen. her. o.  1355-9> Vbinam ista palla est? membra nudata intuor.
<sen. her. o.  1355-9> Consumpta mecum est.
<sen. her. o.  1355-9> Tantane inventa
<sen. her. o.  1355-9> est lues?
<sen. her. o.  1355-9> HERC Errare mediis crede visceribus meis,
<sen. her. o.  1360-4> o mater, hydram et mille cum Lerna feras.
<sen. her. o.  1360-4> quae tanta nubes flamma Sicanias secat,
<sen. her. o.  1360-4> quae Lemnos ardens, quae plaga igniferi poli
<sen. her. o.  1360-4> vetans flagranti currere in zona diem?
<sen. her. o.  1360-4> in ipsa me iactate. pro comites, freta
<sen. her. o.  1365-9> mediosque in amnes— quis;sat est Hister mihi?
<sen. her. o.  1365-9> non ipse terris maior Oceanus meos
<sen. her. o.  1365-9> franget vapores, omnis in nostris malis
<sen. her. o.  1365-9> deficiet umor, omnis arescet latex.
<sen. her. o.  1365-9> quid, rector Erebi, me remittebas Iovi?
<sen. her. o.  1370-4> decuit tenere; redde me tenebris tuis,
<sen. her. o.  1370-4> talem subactis Herculem ostende inferis.
<sen. her. o.  1370-4> nil inde ducam, quid times iterum Herculem?
<sen. her. o.  1370-4> invade, mors, non trepida: iam possum mori.
<sen. her. o.  1370-4> Compesce lacrimas saltem et aerumnas doma
<sen. her. o.  1375-9> malisque tantis Herculem indomitum refer
<sen. her. o.  1375-9> mortemque differ: quos soles, vince inferos.
<sen. her. o.  1375-9> Si me catenis horridus vinctum suis
<sen. her. o.  1375-9> praeberet avidae Caucasus volucri dapem.
<sen. her. o.  1375-9> Scythia gemente flebilis gemitus mihi
<sen. her. o.  1380-4> non excidisset; si vagae Symplegades
<sen. her. o.  1380-4> utraque premerent rupe. redeuntis minax
<sen. her. o.  1380-4> ferrem ruinas; Pindus incumbat mihi
<sen. her. o.  1380-4> atque Haemus et qui Thracios fluctus Athos
<sen. her. o.  1380-4> frangit Iovisque fulmen excipiens Mimas:
<sen. her. o.  1385-9> non ipse si in me, mater, hic mundus ruat
<sen. her. o.  1385-9> superque nostros flagret incensus toros
<sen. her. o.  1385-9> Phoebeus axis, degener mentem Herculis
<sen. her. o.  1385-9> clamor domaret; mille decurrant ferae
<sen. her. o.  1385-9> pariterque Iacerent, hinc feris clangoribus
<sen. her. o.  1390-4> aetheria me Stymphalis, hinc taurus minax
<sen. her. o.  1390-4> cervice tota pulset et quicquid fuit
<sen. her. o.  1390-4> solum quoque ingens; surgat hinc illinc nemus
<sen. her. o.  1390-4> artusque nostros durus immittat Sinis:
<sen. her. o.  1390-4> sparsus silebo— non ferae excutient mihi,
<sen. her. o.  1395-9> non arma gemitus, nil quod impelli potest.
<sen. her. o.  1395-9> Non virus artus, nate, femineum coquit,
<sen. her. o.  1395-9> sed dura series operis et longus tibi
<sen. her. o.  1395-9> pavit cruentos forsitan morbos labor.
<sen. her. o.  1395-9> Vbi morbus, ubinam est? estne adhuc aliquid
<sen. her. o.  1395-9> mali
<sen. her. o.  1400-4> in orbe mecum? veniat, huc aliquis mihi
<sen. her. o.  1400-4> intendat arcus: nuda sufficiet manus.
<sen. her. o.  1400-4> procedat agedum huc.
<sen. her. o.  1400-4> Ei mihi. sensum quoque
<sen. her. o.  1400-4> excussit illi nimius impulsu dolor.
<sen. her. o.  1400-4> removete quaeso tela et infestas precor
<sen. her. o.  1405-9> rapite hinc sagittas: igne suffuso genae
<sen. her. o.  1405-9> scelus minantur; quas petam latebras anus?
<sen. her. o.  1405-9> dolor iste furor est: Herculem solus domat.
<sen. her. o.  1405-9> cur deinde latebras aut fugam vaecors petam?
<sen. her. o.  1405-9> obire forti meruit Alcmene manu:
<sen. her. o.  1410-4> vel scelere pereat, antequam letum mihi
<sen. her. o.  1410-4> ignavus aliquis mandat ac turpis manus
<sen. her. o.  1410-4> de me triumphat, ecce lassatus malis
<sen. her. o.  1410-4> sopore fessas alligat venas dolor
<sen. her. o.  1410-4> gravique anhelum pectus impulsu quatit.
<sen. her. o.  1415-9> favete, superi, si mihi gnatum indutum
<sen. her. o.  1415-9> miserae negastis, vindicem saltem precor
<sen. her. o.  1415-9> servate terris, abeat excussus dolor
<sen. her. o.  1415-9> corpusque vires reparet Herculeum suas.
<sen. her. o.  1415-9> Pro lux acerba, pro capax scelerum dies!
<sen. her. o.  1420-4> nurus Tonantis occidit, natus iacet,
<sen. her. o.  1420-4> nepos supersum; scelere materno hic perit,
<sen. her. o.  1420-4> fraude illa capta est— quis per annorum vices
<sen. her. o.  1420-4> totoque in aevo poterit aerumnas senex
<sen. her. o.  1420-4> referre tantas? unus eripuit dies
<sen. her. o.  1425-9> parentem utrumque; cetera ut sileam mala
<sen. her. o.  1425-9> parcamque fatis: Herculem amitto patrem.
<sen. her. o.  1425-9> Compesce voces, indutum Alcidae genus
<sen. her. o.  1425-9> miseraeque fato similis Alcmenae nepos:
<sen. her. o.  1425-9> longus dolorem forsitan vincet sopor.
<sen. her. o.  1430-4> sed ecce, lassam deserit mentem quies
<sen. her. o.  1430-4> redditque morbo corpus et luctum mihi.
<sen. her. o.  1430-4> Quid hoc? rigent! cernitur Trachin iugo,
<sen. her. o.  1430-4> en inter astra positus evasi genus
<sen. her. o.  1430-4> mortale tandem, quis mihi caelum parat?
<sen. her. o.  1435-9> te te, pater, iam video, placatam quoque
<sen. her. o.  1435-9> specto novercam. quis sonus nostras ferit
<sen. her. o.  1435-9> caelestis aures? Iuno me generum vocat.
<sen. her. o.  1435-9> video nitentem regiam clari aetheris
<sen. her. o.  1435-9> Phoebique tritam flammea zonam rota.
<sen. her. o.  1440-4> cubile video Noctis; hinc tenebrae volant.
<sen. her. o.  1440-4> quid hoc? quis arcem cludit et ab ipsis, pater,
<sen. her. o.  1440-4> deducit astris? ora Phoebeus modo
<sen. her. o.  1440-4> afflabat axis, iam prope a caelo fui—
<sen. her. o.  1440-4> Trachina video; quis mihi terras dedit?
<sen. her. o.  1445-9> Oete modo infra steterat ac totus fuit
<sen. her. o.  1445-9> suppositus orbis; quam bene excideras, dolor!
<sen. her. o.  1445-9> cogis fateri— parce et hanc vocem occupa.
<sen. her. o.  1445-9> hoc, Hylle, dona matris hoc munus parant.
<sen. her. o.  1445-9> utinam liceret stipite ingesto impiam
<sen. her. o.  1450-4> effringere animam quale Amazonium malum
<sen. her. o.  1450-4> circa nivalis Caucasi domui latus.
<sen. her. o.  1450-4> o cara Megara, tune cum furerem mihi
<sen. her. o.  1450-4> coniunx fuisti? stipitem atque arcus date.
<sen. her. o.  1450-4> dextra inquinetur, laudibus maculam imprimam,
<sen. her. o.  1455-9> summus legatur femina Herculeus labor.
<sen. her. o.  1455-9> Compesce diras, genitor, irarum minas;
<sen. her. o.  1455-9> habet, peractum est, quas petis poenas dedit:
<sen. her. o.  1455-9> sua perempta dextera mater iacet.
<sen. her. o.  1455-9> Cecidit dolose: manibus irati Herculis
<sen. her. o.  1460-4> occidere meruit; perdidit comitem Lichas.
<sen. her. o.  1460-4> saevire in ipsum corpus exanime impetus
<sen. her. o.  1460-4> atque ira cogit, cur minis nostris caret
<sen. her. o.  1460-4> ipsum cadaver? pabulum accipiant ferae.
<sen. her. o.  1460-4> Plus misera laeso doluit: hinc aliquid quoque
<sen. her. o.  1465-9> detrahere velles? occidit dextra sua,
<sen. her. o.  1465-9> tuo dolore: plura quam poscis tulit.
<sen. her. o.  1465-9> sed non cruentae sceleribus nuptae iaces
<sen. her. o.  1465-9> nec fraude matris: Nessus hos struxit dolos
<sen. her. o.  1465-9> ictus sagittis qui tuis vitam expuit.
<sen. her. o.  1470-4> cruore tincta est palla semiferi, pater,
<sen. her. o.  1470-4> Nessusque nunc has exigit poenas sibi.
<sen. her. o.  1470-4> Habet, peractum est, fata se nostra explicant;
<sen. her. o.  1470-4> lux ista summa est: quercus hanc sortem mihi
<sen. her. o.  1470-4> fatidica quondam dederat et Parnassio
<sen. her. o.  1475-9> Cirrhaea quatiens templa mugitu specus:
<sen. her. o.  1475-9> 'dextra perempti victor, Alcide, viri
<sen. her. o.  1475-9> olim iacebis; hic tibi emenso freta
<sen. her. o.  1475-9> terrasque et umbras finis extremus datur.'
<sen. her. o.  1475-9> nil querimur ultra: decuit hunc finem dari,
<sen. her. o.  1480-4> ne quis superstes Herculis victor foret.
<sen. her. o.  1480-4> nunc mors legatur clara memoranda incluta,
<sen. her. o.  1480-4> me digna prorsus, nobilem hunc faciam diem.
<sen. her. o.  1480-4> caedatur omnis silva et Oetaeum nemus
<sen. her. o.  1480-4> considat: ingens Herculem accipiat rogus,
<sen. her. o.  1485-9> sed ante mortem, tu, genus Poeantium,
<sen. her. o.  1485-9> hoc triste nobis, iuvenis, officium appara;
<sen. her. o.  1485-9> Herculea totum flamma succendat diem.
<sen. her. o.  1485-9> ad te preces nunc, Hylle, supremas fero.
<sen. her. o.  1485-9> est clara captas inter, in voltu genus
<sen. her. o.  1490-4> regnumque referens, Euryto virgo edita
<sen. her. o.  1490-4> Iole: tuis hanc facibus et thalamis para.
<sen. her. o.  1490-4> victor cruentus abstuli patriam lares
<sen. her. o.  1490-4> nihilque miserae praeter Alciden dedi:
<sen. her. o.  1490-4> et ipse rapitur, penset aerumnas suas,
<sen. her. o.  1495-9> Iovis nepotem foveat et natum Herculis;
<sen. her. o.  1495-9> tibi illa pariat quicquid ex nobis habet.
<sen. her. o.  1495-9> tuque ipsa planctus pone funereos, precor,
<sen. her. o.  1495-9> o clara genetrix: vivit Alcides tibi.
<sen. her. o.  1495-9> virtute nostra paelicem feci tuam
<sen. her. o.  1500-4> credi novercam. sive nascente Hercule
<sen. her. o.  1500-4> nox illa certa est sive mortalis meus
<sen. her. o.  1500-4> pater est— licet sit falsa progenies mei,
<sen. her. o.  1500-4> materna culpa cesset et crimen Iovis
<sen. her. o.  1500-4> merui parentem: contuli caelo decus
<sen. her. o.  1505-9> materque me concepit in laudes Iovis.
<sen. her. o.  1505-9> quin ipse, quamquam Iuppiter, credi meus
<sen. her. o.  1505-9> pater esse gaudet; parce iam lacrimis, parens:
<sen. her. o.  1505-9> superba matres inter Argolicas eris.
<sen. her. o.  1505-9> quid tale Iuno genuit aetherium gerens
<sen. her. o.  1510-4> sceptrum et Tonanti nupta? mortali tamen
<sen. her. o.  1510-4> caelum tenens invidit. Alciden suum
<sen. her. o.  1510-4> dici esse voluit, perage nunc. Titan, vices
<sen. her. o.  1510-4> solus relictus: ille qui vester comes
<sen. her. o.  1510-4> ubique fueram. Tartara et manes peto.
<sen. her. o.  1515-9> hanc tamen ad imos perferam laudem inclutam.
<sen. her. o.  1515-9> quod nulla pestis fudit Alciden palam '
<sen. her. o.  1515-9> omnemque pestem vicit Alcides palam.
<sen. her. o.  1515-9> O decus mundi, radiate Titan,
<sen. her. o.  1515-9> cuius ad primos Hecate vapores
<sen. her. o.  1520-4> lassa nocturnae levat ora bigae.
<sen. her. o.  1520-4> .dic sub Aurora positis Sabaeis,
<sen. her. o.  1520-4> dic sub occasu positis Hiberis,
<sen. her. o.  1520-4> quique sub plaustro patiuntur ursae
<sen. her. o.  1520-4> quique ferventi quatiuntur axe,
<sen. her. o.  1525-9> dic sub aeternos properare manes
<sen. her. o.  1525-9> Herculem et regnum canis inquieti,
<sen. her. o.  1525-9> unde non umquam remeabit ille.
<sen. her. o.  1525-9> sume quos nubes radios sequantur,
<sen. her. o.  1525-9> pallidus maestas speculare terras
<sen. her. o.  1530-4> et caput turpes nebulae pererrent.
<sen. her. o.  1530-4> quando, pro Titan, ubi, quo sub axe
<sen. her. o.  1530-4> Herculem in terris alium sequeris?
<sen. her. o.  1530-4> quas manus orbis miser invocabit,
<sen. her. o.  1530-4> si qua sub Lenia numerosa pestis
<sen. her. o.  1535-9> sparget in centum rabiem dracones,
<sen. her. o.  1535-9> Arcadum si quis populis vetustis
<sen. her. o.  1535-9> fecerit silvas aper inquietas,
<sen. her. o.  1535-9> Thraciae si quis Rhodopes alumnus
<sen. her. o.  1535-9> durior terris Helices nivosae
<sen. her. o.  1540-4> sparget humano stabulum cruore?
<sen. her. o.  1540-4> quis dabit pacem populo timent!,
<sen. her. o.  1540-4> si quid irati superi per orbem
<sen. her. o.  1540-4> iusserint nasci? iacet omnibus par,
<sen. her. o.  1540-4> quem parem tellus genuit Tonanti.
<sen. her. o.  1545-9> planctus immensas resonet per urbes
<sen. her. o.  1545-9> et comas nullo cohibente nodo
<sen. her. o.  1545-9> feminae exertos feriant lacertos,
<sen. her. o.  1545-9> solaque obductis foribus deorum
<sen. her. o.  1545-9> templa securae pateant novercae.
<sen. her. o.  1550-4> Vadis ad Lethen Stygiumque litus,
<sen. her. o.  1550-4> unde te nullae referent carinae:
<sen. her. o.  1550-4> vadis ad manes miserandus, unde
<sen. her. o.  1550-4> Morte devicta tuleras triumphum,
<sen. her. o.  1550-4> umbra nudatis veniens lacertis
<sen. her. o.  1555-9> languido vultu tenuique collo;
<sen. her. o.  1555-9> teque non solum feret illa puppis
<sen. her. o.  1555-9> non tamen vilis eris inter umbras:
<sen. her. o.  1555-9> Aeacos inter geminosque Cretas
<sen. her. o.  1555-9> facta discernens, feriens tyrannos.
<sen. her. o.  1560-4> parcite, o dites, inhibete dextras:
<sen. her. o.  1560-4> laudis est puram tenuisse ferrum,
<sen. her. o.  1560-4> cumque regnabas, minus in procellis
<sen. her. o.  1560-4> in tuas urbes licuisse fatis.
<sen. her. o.  1560-4> Sed locum virtus habet inter astra. ,
<sen. her. o.  1565-9> sedis arctoae spatium tenebis
<sen. her. o.  1565-9> an graves Titan ubi promit aestus?
<sen. her. o.  1565-9> an sub occasu tepido nitebis,
<sen. her. o.  1565-9> unde commisso resonare ponto
<sen. her. o.  1565-9> audies Calpen? loca quae sereni
<sen. her. o.  1570-4> deprimes caeli? quis erit recepto
<sen. her. o.  1570-4> tutus Alcide locus inter astra?
<sen. her. o.  1570-4> horrido tantum procul a leone
<sen. her. o.  1570-4> det pater sedes calidoque cancro,
<sen. her. o.  1570-4> ne tuo vultu tremefacta leges
<sen. her. o.  1575-9> astra conturbent trepidetque Titan.
<sen. her. o.  1575-9> vere dum flores venient tepenti
<sen. her. o.  1575-9> vel comam silvis revocabit aestas
<sen. her. o.  1575-9> pomaque autumno fugiente cedent,
<sen. her. o.  1575-9> vel comam silvis hiemes recident:
<sen. her. o.  1575-9> tu comes Phoebo, comes ibis astris.
<sen. her. o.  1580-4> nulla te terris rapiet vetustas:
<sen. her. o.  1580-4> ante nascetur seges in profundo
<sen. her. o.  1580-4> vel fretum dulci resonabit unda,
<sen. her. o.  1580-4> ante descendet glacialis ursae
<sen. her. o.  1585-9> sidus et ponto vetito fruetur,
<sen. her. o.  1585-9> quam tuas laudes populi quiescant,
<sen. her. o.  1585-9> te, pater rerum, miseri precamur:
<sen. her. o.  1585-9> nulla nascatur fera, nulla pestis,
<sen. her. o.  1585-9> non duces saevos miseranda tellus
<sen. her. o.  1590-4> horreat, nulla dominetur aula
<sen. her. o.  1590-4> qui putet solum decus esse regni
<sen. her. o.  1590-4> semper impendens tenuisse ferrum;
<sen. her. o.  1590-4> si quid in terris iterum timetur,
<sen. her. o.  1590-4> vindicem terrae petimus relictae.
<sen. her. o.  1590-4> Heu quid hoc? mundus sonat, ecce
<sen. her. o.  1595-9> maeret,
<sen. her. o.  1595-9> maeret Alciden pater; an deorum
<sen. her. o.  1595-9> clamor, an vox est timidae novercae
<sen. her. o.  1595-9> Hercule et viso fugit astra Iuno?
<sen. her. o.  1595-9> passus an pondus titubavit Atlas?
<sen. her. o.  1600-4> an magis diri tremuere manes
<sen. her. o.  1600-4> Herculem et visum canis inferorum
<sen. her. o.  1600-4> fugit abruptis trepidus catenis?
<sen. her. o.  1600-4> fallimur: laeto venit ecce voltu
<sen. her. o.  1600-4> quem tulit Poeans umerisque tela
<sen. her. o.  1605-9> gestat et notas populis pharetras,
<sen. her. o.  1605-9> Herculis heres.
<sen. her. o.  1605-9> Effare casus, iuvenis, Herculeos precor
<sen. her. o.  1605-9> voltuque quonam tulerit Alcides necem.
<sen. her. o.  1605-9> Quo nemo vitam.
<sen. her. o.  1605-9> Laetus adeone ultimos
<sen. her. o.  1610-4> invasit ignes?
<sen. her. o.  1610-4> Esse iam flammas nihil
<sen. her. o.  1610-4> ostendit ille. quid sub hoc mundo Hercules
<sen. her. o.  1610-4> immune vinci liquit? en domita omnia.
<sen. her. o.  1610-4> Inter vapores quis fuit forti locus?
<sen. her. o.  1610-4> Quod unum in orbe vicerat nondum malum,
<sen. her. o.  1615-9> et flamma victa est; haec quoque accessit feris:
<sen. her. o.  1615-9> inter labores ignis Herculeos abit.
<sen. her. o.  1615-9> Edissere agedum, flamma quo victa est modo?
<sen. her. o.  1615-9> Vt omnis Oeten maesta corripuit manus,
<sen. her. o.  1615-9> huic fagus umbras perdit et toto iacet
<sen. her. o.  1620-4> succisa trunco, flectit hic pinum ferox
<sen. her. o.  1620-4> astris minantem et nube de media vocat:
<sen. her. o.  1620-4> ruitura cautem movit et silvam tulit
<sen. her. o.  1620-4> secum minorem, ut Chaonis quondam loquax:
<sen. her. o.  1620-4> stat vasta late quercus et Phoebum vetat
<sen. her. o.  1625-9> ultraque totum porrigit ramos nemus;
<sen. her. o.  1625-9> gemit illa multo volnere impresso minax
<sen. her. o.  1625-9> frangitque cuneos, resilit incussus chalybs
<sen. her. o.  1625-9> volnusque ferrum patitur et rigidum est parum.
<sen. her. o.  1625-9> commota tandem cum cadens latam sui
<sen. her. o.  1630-4> duxit ruinam, protinus radios locus
<sen. her. o.  1630-4> admisit omnis: sedibus pulsae suis
<sen. her. o.  1630-4> volucres pererrant nemore succiso diem
<sen. her. o.  1630-4> quaeruntque lassis garrulae pinnis domus.
<sen. her. o.  1630-4> iamque omnis arbor sonuit et sacrae quoque
<sen. her. o.  1635-9> sensere quercus horridam ferro manum
<sen. her. o.  1635-9> nullique priscum profuit luco decus;
<sen. her. o.  1635-9> aggeritur omnis silva et alternae trabes
<sen. her. o.  1635-9> in astra tollunt Herculi angustum rogum:
<sen. her. o.  1635-9> raptura flammas pinus et robur tenax
<sen. her. o.  1640-4> et brevior ilex. alba sed complet rogum
<sen. her. o.  1640-4> populea silva, frontis Herculeae decus.
<sen. her. o.  1640-4> at ille, ut ingens nemore sub Nasamonio
<sen. her. o.  1640-4> aegro reclinis pectore immugit leo,
<sen. her. o.  1640-4> fertur: quis illum credat ad flammas rapi?
<sen. her. o.  1645-9> voltus petentis astra, non ignes erat,
<sen. her. o.  1645-9> ut pressit Oeten ac suis oculis rogum
<sen. her. o.  1645-9> lustravit omnem, fregit impositus trabes.
<sen. her. o.  1645-9> arcus poposcit, 'accipe haec' inquit, 'sate
<sen. her. o.  1645-9> Poeante, dona, hoc munus Alcidae cape.
<sen. her. o.  1650-4> has hydra sensit, his iacent Stymphalides
<sen. her. o.  1650-4> et quicquid aliud eminus vici malum.
<sen. her. o.  1650-4> † victrice felix, iuvenis, has numquam irritas
<sen. her. o.  1650-4> mittes in postem; sive de media voles
<sen. her. o.  1650-4> auferre volucres nube, descendent aves
<sen. her. o.  1655-9> et certa praedae tela de caelo fluent,
<sen. her. o.  1655-9> nec fallet umquam dexteram hic arcus tuam:
<sen. her. o.  1655-9> librare tela didicit et certam dare
<sen. her. o.  1655-9> fugam sagittis, ipsa non fallunt iter
<sen. her. o.  1655-9> emissa nervo tela: tu tantum precor
<sen. her. o.  1660-4> accommoda ignes et facem extremam mihi.
<sen. her. o.  1660-4> hic nodus' inquit 'nulla quem cepit manus,
<sen. her. o.  1660-4> mecum per ignes flagret; hoc telum Herculem
<sen. her. o.  1660-4> tantum sequetur, hoc quoque acciperes' ait
<sen. her. o.  1660-4> 'si ferre posses, adiuvet domini rogum.'
<sen. her. o.  1665-9> tum rigida secum spolia Nemeaei mali
<sen. her. o.  1665-9> arsura poscit; latuit in spolio rogus.
<sen. her. o.  1665-9> ingemuit omnis turba nec lacrimas dolor
<sen. her. o.  1665-9> cuiquam remisit, mater in luctum furens
<sen. her. o.  1665-9> diduxit avidum pectus atque utero tenus
<sen. her. o.  1670-4> exerta vastos ubera in planctus ferit.
<sen. her. o.  1670-4> superosque et ipsum vocibus pulsans Iovem
<sen. her. o.  1670-4> implevit omnem voce feminea locum.
<sen. her. o.  1670-4> 'deforme letum, mater, Herculeum facis,
<sen. her. o.  1670-4> compesce lacrimas' inquit, 'introrsus dolor
<sen. her. o.  1675-9> femineus abeat; Iuno cur laetum diem
<sen. her. o.  1675-9> te flente ducat? paelicis gaudet suae
<sen. her. o.  1675-9> spectare lacrimas, comprime infirmum iecur,
<sen. her. o.  1675-9> mater: nefas est ubera atque uterum tibi
<sen. her. o.  1675-9> laniare, qui me genuit.' et dirum fremens,
<sen. her. o.  1680-4> qualis per urbes duxit Argolicas canem,
<sen. her. o.  1680-4> cum victor Erebi Dite contempto redit
<sen. her. o.  1680-4> tremente fato, talis incubuit rogo.
<sen. her. o.  1680-4> quis sic triumphans laetus in curru stetit
<sen. her. o.  1680-4> victor? quis illo gentibus voltu dedit
<sen. her. o.  1685-9> leges tyrannus? quanta pax habitum tulit!
<sen. her. o.  1685-9> haesere lacrimae, cecidit impulsus dolor
<sen. her. o.  1685-9> nobis quoque ipsis, nemo periturum ingemit:
<sen. her. o.  1685-9> iam flere pudor est; ipsa quam sexus iubet
<sen. her. o.  1685-9> maerere,, siccis haesit Alcmene genis
<sen. her. o.  1690-4> stetitque nato paene iam similis parens.
<sen. her. o.  1690-4> Nullasne in astra misit ad superos preces
<sen. her. o.  1690-4> arsurus aut in vota respexit Iovem?
<sen. her. o.  1690-4> Iacuit sui securus et caelum intuens
<sen. her. o.  1690-4> quaesivit oculis, parte an ex aliqua pater
<sen. her. o.  1690-4> despiceret illum, tum manus tendens ait:
<sen. her. o.  1690-4> ' quacumque parte prospicis natum pater,
<sen. her. o.  1690-4> te te precor, cui nocte commissa dies
<sen. her. o.  1690-4> quievit unus. si meas laudes canit
<sen. her. o.  1690-4> utrumque Phoebi litus et Scythiae genus
<sen. her. o.  1700-4> et omnis ardens ora quam torret dies.
<sen. her. o.  1700-4> si pace tellus plena, si nullae gemunt
<sen. her. o.  1700-4> urbes nec aras impias quisquam inquinat,
<sen. her. o.  1700-4> si scelera desunt, spiritum admitte hunc precor
<sen. her. o.  1700-4> in astra, non me mortis infernae locus
<sen. her. o.  1705-9> nec maesta nigri regna conterrent Iovis,
<sen. her. o.  1705-9> sed ire ad illos umbra, quos vici, deos,
<sen. her. o.  1705-9> pater, erubesco, nube discussa diem
<sen. her. o.  1705-9> pande, ut deorum voltus ardentem Herculem
<sen. her. o.  1705-9> spectet; licet tu sidera et mundum neges,
<sen. her. o.  1710-4> ultro, pater, cogere: si voces dolor
<sen. her. o.  1710-4> abstulerit ullas, pande tum Stygios lacus
<sen. her. o.  1710-4> et redde fatis: approba natum prius:
<sen. her. o.  1710-4> ut dignus astris videar, hic faciet dies.
<sen. her. o.  1710-4> leve est quod actum est; Herculem hic, genitor, dies
<sen. her. o.  1715-9> inveniet aut damnabit.' haec postquam edidit,
<sen. her. o.  1715-9> flammas poposcit. 'hoc age, Alcidae comes
<sen. her. o.  1715-9> non segnis' inquit 'corripe Oetaeam facem,
<sen. her. o.  1715-9> noverca cernat quo feram flammas modo.
<sen. her. o.  1715-9> quid dextra tremuit? num manus pavida impium
<sen. her. o.  1720-4> scelus refugit? redde iam pharetras mihi,
<sen. her. o.  1720-4> isnave iners inermis— en nostros manus
<sen. her. o.  1720-4> quae tendat arcus! quid sedet pallor genis?
<sen. her. o.  1720-4> animo faces invade quo Alciden vides
<sen. her. o.  1720-4> voltu iacere, respice arsurum, miser.
<sen. her. o.  1725-9> vocat ecce iam me genitor et pandit polos;
<sen. her. o.  1725-9> venio, pater.' voltusque non idem fuit.
<sen. her. o.  1725-9> tremente pinum dextera ardentem impulit.
<sen. her. o.  1725-9> refugit ignis et reluctantur faces
<sen. her. o.  1725-9> et membra vitant, sed recedentem Hercules
<sen. her. o.  1730-4> insequitur ignem. Caucasum aut Pindum aut Athon
<sen. her. o.  1730-4> ardere credas: nullus erumpit sonus,
<sen. her. o.  1730-4> tantum ingemescit ignis. o durum iecur!
<sen. her. o.  1730-4> Typhon in illo positus immanis rogo
<sen. her. o.  1730-4> gemuisset ipse quique convulsam solo
<sen. her. o.  1735-9> imposuit umeris Ossan Enceladus ferox;
<sen. her. o.  1735-9> at ille medias inter exurgens faces,
<sen. her. o.  1735-9> semiustus ac laniatus, intrepidum tuens:
<sen. her. o.  1735-9> 'nunc es parens Herculea: sic stare ad rogum
<sen. her. o.  1735-9> te, mater' inquit, 'sic decet Heri Herculem.'
<sen. her. o.  1740-4> inter vapores positus et flammae minas
<sen. her. o.  1740-4> immotus, inconcussus, in neutrum latus
<sen. her. o.  1740-4> correpta torquens membra adhortatur, monet,
<sen. her. o.  1740-4> gerit aliquid ardens, omnibus fortem addidit
<sen. her. o.  1740-4> animum ministris; urere ardentem putes.
<sen. her. o.  1745-9> stupet omne volgus, vix habent flammae fidem,
<sen. her. o.  1745-9> tam placida frons est, tanta maiestas viro.
<sen. her. o.  1745-9> nec properat uri; cumque iam forti datum
<sen. her. o.  1745-9> leto satis pensavit, igniferas trabes
<sen. her. o.  1745-9> hinc inde traxit, minima quas flamma occupat,
<sen. her. o.  1750-4> totasque in ignes vertit et quis plurimus
<sen. her. o.  1750-4> exundat ignis repetit intrepidus ferox,
<sen. her. o.  1750-4> tunc ora flammis implet: ast illi graves
<sen. her. o.  1750-4> luxere barbae; cumque iam voltum minax
<sen. her. o.  1750-4> appeteret ignis, lamberent flammae caput,
<sen. her. o.  1750-4> *
<sen. her. o.  1755-9> non pressit oculos, sed quid hoc? maestam intuor
<sen. her. o.  1755-9> sinu gerentem reliquias magni Herculis
<sen. her. o.  1755-9> crinemque iactans squalidum Alcmene gemit.
<sen. her. o.  1755-9> Timete, superi, fata: tam parvus cinis
<sen. her. o.  1755-9> Herculeus, huc huc ille decrevit gigans!
<sen. her. o.  1760-4> o quanta, Titan, ad nihil moles abit;
<sen. her. o.  1760-4> anilis, heu me, recipit Alciden sinus,
<sen. her. o.  1760-4> hic tumulus illi est: ecce vix totam Hercules
<sen. her. o.  1760-4> complevit urnam; quam leve est pondus mihi,
<sen. her. o.  1760-4> cui totus aether pondus incubuit leve.
<sen. her. o.  1765-9> ad Tartara olim regnaque, o nate, ultima
<sen. her. o.  1765-9> rediturus ibas— quando ab inferna Styge
<sen. her. o.  1765-9> remeabis iterum? non ut et spolium trahas
<sen. her. o.  1765-9> rursusque Theseus debeat lucem tibi—
<sen. her. o.  1765-9> sed quando solus? mundus impositus tuas
<sen. her. o.  1770-4> compescet umbras teque Tartareus canis
<sen. her. o.  1770-4> inhibere poterit? quando Taenarias fores
<sen. her. o.  1770-4> pulsabis. aut quas mater ad fauces agar
<sen. her. o.  1770-4> qua mors aditur? vadis ad manes iter
<sen. her. o.  1770-4> habiturus unum. quid diem questu tero?
<sen. her. o.  1775-9> quid misera duras vita? quid lucem tenes?
<sen. her. o.  1775-9> quem parere rursus Herculem possum Iovi?
<sen. her. o.  1775-9> quis me parentem natus Alcmenen suam
<sen. her. o.  1775-9> tantus vocabit? o nimis felix nimis,
<sen. her. o.  1775-9> Thebane coniunx, Tartari intrasti loca
<sen. her. o.  1780-4> florente nato teque venientem inferi
<sen. her. o.  1780-4> timuere forsan, quod pater tantum Herculis,
<sen. her. o.  1780-4> vel falsus, aderas: quas petam terras anus,
<sen. her. o.  1780-4> invisa saevis regibus (si quis tamen
<sen. her. o.  1780-4> rex est relictus saevus)? ei miserae mihi!
<sen. her. o.  1785-9> quicumque caesos ingemit natus patres,
<sen. her. o.  1785-9> a me petet supplicia, me cuncti obruent:
<sen. her. o.  1785-9> si quis minor Busiris aut si quis minor
<sen. her. o.  1785-9> Antaeus orbem fervidae terret plagae,
<sen. her. o.  1785-9> ego praeda ducar; si quis Ismarius gregis
<sen. her. o.  1790-4> Thracis cruenti vindicat, carpent greges
<sen. her. o.  1790-4> mea membra diri; forsitan poenas petet
<sen. her. o.  1790-4> irata Iuno: totus huc verget dolor;
<sen. her. o.  1790-4> secura victo tandem ab Alcide vacat,
<sen. her. o.  1790-4> paelex supersum— a quanta supplicia expetet,
<sen. her. o.  1795-9> ne parere possim! fecit hic natus mihi
<sen. her. o.  1795-9> uterum timendum. quae petam Alcmene loca?
<sen. her. o.  1795-9> quis me locus, quae regio, quae mundi plaga
<sen. her. o.  1795-9> defendet aut quas mater in latebras agar
<sen. her. o.  1795-9> ubique per te nota? sic patriam petam
<sen. her. o.  1800-4> laresque miseros? Argos Eurystheus tenet;
<sen. her. o.  1800-4> marita Thebas regna et Ismenon petam
<sen. her. o.  1800-4> thalamosque nostros, in quibus quondam Iovem
<sen. her. o.  1800-4> dilecta vidi? pro nimis felix, nimis,
<sen. her. o.  1800-4> si fulminantem et ipsa sensissem Iovem!
<sen. her. o.  1805-9> utinam meis visceribus Alcides foret
<sen. her. o.  1805-9> exectus infans! nunc datum est tempus: datum est
<sen. her. o.  1805-9> videre natum laude certantem Iovi,
<sen. her. o.  1805-9> ut et hoc daretur, scire quid fatum mihi
<sen. her. o.  1805-9> eripere posset, quis memor vivit tui,
<sen. her. o.  1810-4> o nate, populus? omne iam ingratum est genus.
<sen. her. o.  1810-4> petam Cleonas? Arcadum populos petam
<sen. her. o.  1810-4> mentisque terras nobiles quaeram tuis?
<sen. her. o.  1810-4> hic dira serpens cecidit, hic ales fera,
<sen. her. o.  1810-4> hic rex cruentus, hic tua fractus manu
<sen. her. o.  1815-9> qui te sepulto possidet caelum leo:
<sen. her. o.  1815-9> si grata terra est, populus Alcmenen tuam
<sen. her. o.  1815-9> defendat omnis. Thracias gentes petam
<sen. her. o.  1815-9> Hebrique populos? haec quoque est meritis tuis
<sen. her. o.  1815-9> defensa tellus: stabula cum regno iacent.
<sen. her. o.  1820-4> hic pax cruento rege prostrato data est:
<sen. her. o.  1820-4> ubi enim negata est? quod tibi infelix anus
<sen. her. o.  1820-4> quaeram sepulchrum? de tuis totus rogis
<sen. her. o.  1820-4> contendat orbis, reliquias magni Herculis
<sen. her. o.  1820-4> quis populus aut quae templa, quae gentes rogant?
<sen. her. o.  1825-9> quis, quis petit, quis poscit Alcmenes onus?
<sen. her. o.  1825-9> quae tibi sepulchra, nate, quis tumulus sat est?
<sen. her. o.  1825-9> hic totus orbis famae erit titulus tibi.
<sen. her. o.  1825-9> quid, anime, trepidas? Herculis cineres tenes;
<sen. her. o.  1825-9> complectere ossa: reliquiae auxilium dabunt,
<sen. her. o.  1830-4> erunt satis praesidia, terrebunt tuae
<sen. her. o.  1830-4> reges vel umbrae.
<sen. her. o.  1830-4> Debitos nato quidem
<sen. her. o.  1830-4> compesce fletus, mater Alcidae induti,
<sen. her. o.  1830-4> non est gemendus nec gravi urgendus prece,
<sen. her. o.  1830-4> virtute quisquis abstulit fatis iter:
<sen. her. o.  1835-9> aeterna virtus Herculem fieri vetat.
<sen. her. o.  1835-9> fortes vetant maerere, degeneres iubent.
<sen. her. o.  1835-9> Sedabo questus vindice amisso parens?
<sen. her. o.  1835-9> Terra atque pelagus quaque purpureus dies
<sen. her. o.  1835-9> utrumque clara spectat Oceanum rota
<sen. her. o.  1840-4> Quot "misera in uno condidi natos parens?
<sen. her. o.  1840-4> regno carebam, regna sed poteram dare.
<sen. her. o.  1840-4> una inter omnes terra quas matres gerit
<sen. her. o.  1840-4> votis peperci, nil ego a superis peti
<sen. her. o.  1840-4> incolume nato: quid dare Herculeus mihi
<sen. her. o.  1845-9> non poterat ardor? quis deus quicquam mihi
<sen. her. o.  1845-9> negare poterat? vota in hac fuerant manu:
<sen. her. o.  1845-9> quicquid negaret Iuppiter, daret Hercules.
<sen. her. o.  1845-9> quid tale genetrix ulla mortalis tulit?
<sen. her. o.  1845-9> deriguit aliqua mater, ut toto stetit
<sen. her. o.  1850-4> succisa fetu, bisque septenos gregem
<sen. her. o.  1850-4> deplanxit una: gregibus aequari meus
<sen. her. o.  1850-4> quot ille poterat? matribus miseris adhuc
<sen. her. o.  1850-4> exemplar ingens derat: Alcmene dabo.
<sen. her. o.  1850-4> cessate, matres, pertinax si quas dolor
<sen. her. o.  1855-9> adhuc iubet lugere, quas luctus gravis
<sen. her. o.  1855-9> in saxa vertit; cedite his cunctae malis.
<sen. her. o.  1855-9> agedum senile pectus, o miserae manus,
<sen. her. o.  1855-9> pulsate, at una funeri tanto sat est
<sen. her. o.  1855-9> grandaeva anus defecta, quod totus brevi
<sen. her. o.  1860-4> † iam quaeret orbis? expedi in planctus tamen
<sen. her. o.  1860-4> defessa quamquam bracchia: invidiam ut deis
<sen. her. o.  1860-4> lugendo facias, advoca in planctus genus.
<sen. her. o.  1860-4> Ite Alcmenae
<sen. her. o.  1860-4> magnique Iovis plangite natum,
<sen. her. o.  1865-9> cui concepto lux una perit
<sen. her. o.  1865-9> noctesque duas contulit Eos:
<sen. her. o.  1865-9> ipsa quiddam plus luce perit,
<sen. her. o.  1865-9> totae pariter plangite gentes,
<sen. her. o.  1865-9> quarum saevos ille tyrannos
<sen. her. o.  1870-4> iussit Stygias penetrare domos
<sen. her. o.  1870-4> populisque madens ponere ferrum.
<sen. her. o.  1870-4> fletum meritis reddite tantis,
<sen. her. o.  1870-4> totus, totus personet orbis:
<sen. her. o.  1870-4> fleat Alciden caerula Crete,
<sen. her. o.  1875-9> magno tellus cara Tonanti:
<sen. her. o.  1875-9> centum populi bracchia pulsent;
<sen. her. o.  1875-9> nunc Curetes, nunc Corybantes
<sen. her. o.  1875-9> arma Idaea quassate manu:
<sen. her. o.  1875-9> armis illum lugere decet;
<sen. her. o.  1880-4> nunc, nunc funus plangite verum:
<sen. her. o.  1880-4> iacet Alcides
<sen. her. o.  1880-4> non minor ipso, Creta, Tonante.
<sen. her. o.  1880-4> flete Herculeos, Arcades, obitus,
<sen. her. o.  1880-4> nondum Phoebe nascente genus:
<sen. her. o.  1885-9> iuga Parthenii Pheneique sonent
<sen. her. o.  1885-9> feriatque gravis Maenala planctus
<sen. her. o.  1885-9> magno Alcidae poscit gemitum
<sen. her. o.  1885-9> stratus vestris saetiger agris
<sen. her. o.  1885-9> alesque sequi iussa sagittas
<sen. her. o.  1890-4> totum pinna velante diem.
<sen. her. o.  1890-4> flete Argolicae, flete, Cleonae:
<sen. her. o.  1890-4> hic terrentem moenia quondam
<sen. her. o.  1890-4> vestra leonem
<sen. her. o.  1890-4> fregit nostri dextera nati:
<sen. her. o.  1895-9> date Bistoniae verbera matres
<sen. her. o.  1895b> gelidusque sonet planctibus Hebrus:
<sen. her. o.  1895b> flete Alciden.
<sen. her. o.  1895b> quod non stabulis' nascitur infans
<sen. her. o.  1895b> nec vestra greges viscera carpunt;
<sen. her. o.  1895b> fleat Antaeo libera tellus
<sen. her. o.  1900-4> et rapta fero plaga Geryonae:
<sen. her. o.  1900-4> mecum miserae plangite gentes,
<sen. her. o.  1900-4> audiat ictus utraque Tethys,
<sen. her. o.  1900-4> vos quoque, mundi turba citati,
<sen. her. o.  1900-4> flete Herculeos. numina, casus:
<sen. her. o.  1905-9> vestrum Alcides cervice meus
<sen. her. o.  1905-9> mundum, superi, caelumque tulit,
<sen. her. o.  1905-9> cum stelligeri vector Olympi
<sen. her. o.  1905-9> pondere liber spiravit Atlans:
<sen. her. o.  1905-9> ubi nunc vestrae, Iuppiter, arces?
<sen. her. o.  1910-4> ubi promissi regia mundi?
<sen. her. o.  1910-4> nempe Alcides mortalis obit,
<sen. her. o.  1910-4> nempe sepultus. quotiens telis
<sen. her. o.  1910-4> facibusque tuis ille pepercit,
<sen. her. o.  1910-4> quotiens ignis spargendus erat!
<sen. her. o.  1910-4> in me saltem iaculare facem
<sen. her. o.  1915-9> Semelenque puta.
<sen. her. o.  1915-9> iamne Elysias, o nate, domus,
<sen. her. o.  1915-9> iam§ litus habes
<sen. her. o.  1915-9> ad quod populos natura vocat?
<sen. her. o.  1915-9> an post raptum Styx atra canem
<sen. her. o.  1920-4> praeclusit iter teque in primo
<sen. her. o.  1920-4> limine Ditis fata morantur?
<sen. her. o.  1920-4> quis nunc umbras, nate, tumultus
<sen. her. o.  1920-4> manesque tenet?
<sen. her. o.  1920-4> fugit abducta navita cumba
<sen. her. o.  1925-9> et Centauris Thessala motis
<sen. her. o.  1925-9> ferit attonitos ungula manes
<sen. her. o.  1925-9> anguesque suos hydra sub undas
<sen. her. o.  1925-9> territa mersit
<sen. her. o.  1925-9> teque labores, o nate. timent?
<sen. her. o.  1930-4> fallor, fallor vaesana furens.
<sen. her. o.  1930-4> nec te manes umbraeque timent.
<sen. her. o.  1930-4> non Argolico rapta leoni
<sen. her. o.  1930-4> fulva pellis contecta iuba
<sen. her. o.  1930-4> laevos operit dira lacertos
<sen. her. o.  1935-9> vallantque ferae tempora dentes:
<sen. her. o.  1935-9> donum pharetrae cessere tuae t
<sen. her. o.  1935-9> telaque mittet iam dextra minor;
<sen. her. o.  1935-9> vadis inermis, nate, per umbras,
<sen. her. o.  1935-9> ad quas semper mansurus eris.
<sen. her. o.  1940-4> Quid me tenentem regna siderei poli '
<sen. her. o.  1940-4> caeloque tandem redditum planctu iubes
<sen. her. o.  1940-4> sentire fatum? parce: iam virtus mihi
<sen. her. o.  1940-4> in astra et ipsos fecit ad superos iter.
<sen. her. o.  1940-4> Vnde, unde sonus trepidas aures
<sen. her. o.  1945-9> ferit? unde meas inhibet lacrimas
<sen. her. o.  1945-9> fragor? agnosco victum esse chaos.
<sen. her. o.  1945-9> A Styge, nate, redis iterum mihi
<sen. her. o.  1945-9> fractaque nou semel est mors horrida?
<sen. her. o.  1945-9> vicisti rursus mortis loca
<sen. her. o.  1950-4> puppis et infernae vada tristia?
<sen. her. o.  1950-4> pervius est Acheron iam languidus
<sen. her. o.  1950-4> et remeare licet soli tibi
<sen. her. o.  1950-4> nec te fata tenent post funera?
<sen. her. o.  1950-4> an tibi praeclusit Pluton iter
<sen. her. o.  1955-9> et pavidus regni metuit sibi?
<sen. her. o.  1955-9> certe ego te vidi flagrantibus
<sen. her. o.  1955-9> impositum silvis, cum plurimus
<sen. her. o.  1955-9> in caelum fureret flammae metus:
<sen. her. o.  1955-9> arsisti. cur te, cur ultima
<sen. her. o.  1960-4> non tenuere tuas umbras loca?
<sen. her. o.  1960-4> quid timuere tui manes, precor?
<sen. her. o.  1960-4> umbra quoque es Diti nimis horrida?
<sen. her. o.  1960-4> HERC Non me gementis stagna Cocyti tenent
<sen. her. o.  1960-4> nec puppis umbras furva transvexit meas;
<sen. her. o.  1965-9> iam parce, mater, questibus: manes semel
<sen. her. o.  1965-9> umbrasque vidi; quicquid in nobis tui
<sen. her. o.  1965-9> mortale fuerat, ignis evictus tulit:
<sen. her. o.  1965-9> paterna caelo, pars data est flammis tua.
<sen. her. o.  1965-9> proinde planctus pone, quos nato paret
<sen. her. o.  1970-4> genetrix inerti; luctus in turpes eat:
<sen. her. o.  1970-4> virtus in astra tendit, in mortem timor.
<sen. her. o.  1970-4> praesens ab astris, mater, Alcides cano:
<sen. her. o.  1970-4> poenas, cruentus iam tibi Eurystheus dabit;
<sen. her. o.  1970-4> curru superbum vecta transcendes caput.
<sen. her. o.  1975-9> me iam decet subire caelestem plagam:
<sen. her. o.  1975-9> inferna vici rursus Alcides loca.
<sen. her. o.  1975-9> Mane parumper, cessit, ex oculis, abit,
<sen. her. o.  1975-9> in astra fertur, fallor an voltus putat
<sen. her. o.  1975-9> vidisse natum? misera mens incredula est.
<sen. her. o.  1980-4> es numen et te mundus aeternum tenet,
<sen. her. o.  1980-4> credo triumphis, regna Thebarum petam
<sen. her. o.  1980-4> novumque templis additum numen canam.
<sen. her. o.  1980-4> Numquam Stygias fertur ad umbras
<sen. her. o.  1980-4> inclita virtus: vivunt fortes
<sen. her. o.  1985-9> nec Lethaeos saeva per amnes
<sen. her. o.  1985-9> vos fata trahent, sed cum summas
<sen. her. o.  1985-9> exiget horas consumpta dies,
<sen. her. o.  1985-9> iter ad superos gloria pandet.
<sen. her. o.  1985-9> sed tu, domitor magne ferarum
<sen. her. o.  1990-4> orbisque simul pacator, ades;
<sen. her. o.  1990-4> nunc quoque nostras respice terras,
<sen. her. o.  1990-4> et si qua novo belua voltu
<sen. her. o.  1990-4> quatiet populos terrore gravi,
<sen. her. o.  1990-4> tu fulminibus frange trisulcis:
<sen. her. o.  1995-9> fortius ipso genitore tuo
<sen. her. o.  1995-9> fulmina mitte.
