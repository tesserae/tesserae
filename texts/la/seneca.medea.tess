<sen. med. 0-4> Medea   Iason creo   Nutrix Nuntius  Chorus Corinthiorum Hyllus
<sen. med. 0-4> Di coniugales tuque genialis tori,
<sen. med. 0-4> Lucina, custos quaeque domituram freta
<sen. med. 0-4> Tiphyn novam frenare docuisti ratem,
<sen. med. 0-4> et tu, profundi saeve dominator maris,
<sen. med. 5-9> clarumque Titan dividens orbi diem,
<sen. med. 5-9> tacitisque praebens conscium sacris iubar
<sen. med. 5-9> Hecate triformis, quosque iuravit mihi
<sen. med. 5-9> deos Iason, quosque Medeae magis
<sen. med. 5-9> fas est precari: noctis aeternae chaos,
<sen. med. 10-4> aversa superis regna manesque impios
<sen. med. 10-4> dominumque regni tristis et dominam fide
<sen. med. 10-4> meliore raptam, voce non fausta precor,
<sen. med. 10-4> nunc, nunc adeste, sceleris ultrices deae,
<sen. med. 10-4> crinem solutis squalidae serpentibus,
<sen. med. 15-9> atram cruentis manibus amplexae facem,
<sen. med. 15-9> adeste, thalamis horridae quondam meis
<sen. med. 15-9> quales stetistis: coniugi letum novae
<sen. med. 15-9> letumque socero et regiae stirpi date,
<sen. med. 15-9> date peius aliud, quod precer sponso malum:
<sen. med. 20-4> vivat, per urbes erret ignotas egens
<sen. med. 20-4> exul pavens invisus incerti laris,
<sen. med. 23a22b> iam notus hospes limen alienum expetat,
<sen. med. 22a23b> me coniugem optet quoque non aliud queam
<sen. med. 22a23b> peius precari, liberos similes patri "
<sen. med. 25-9> similesque matri, parta iam, parta ultio est:
<sen. med. 25-9> peperi, querelas verbaque in cassum sero?
<sen. med. 25-9> non ibo in hostes? manibus excutiam faces
<sen. med. 25-9> caeloque lucem, spectat hoc nostri sator
<sen. med. 25-9> Sol generis, et spectatur, et curru insidens
<sen. med. 30-4> per solita puri spatia decurrit poli?
<sen. med. 30-4> non redit in ortus et remetitur diem?
<sen. med. 30-4> da, da per auras curribus patriis vehi,
<sen. med. 30-4> committe habenas, genitor, et flagrantibus
<sen. med. 30-4> ignifera loris tribue moderari iuga:
<sen. med. 35-9> gemino Corinthos litore opponens moras
<sen. med. 35-9> cremata flammis maria committat duo.
<sen. med. 35-9> hoc restat unum, pronubam thalamo feram
<sen. med. 35-9> ut ipsa pinum postque sacrificas preces
<sen. med. 35-9> caedam dicatis victimas altaribus,
<sen. med. 40-4> per viscera ipsa quaere supplicio viam,
<sen. med. 40-4> si vivis, anime, si quid antiqui tibi
<sen. med. 40-4> remanet vigoris; pelle femineos metus
<sen. med. 40-4> et inhospitalem Caucasum mente indue,
<sen. med. 40-4> quodcumque vidit Pontus aut Phasis nefas,
<sen. med. 45-9> videbit Isthmos. effera ignota horrida,
<sen. med. 45-9> tremenda caelo pariter ac terris mala
<sen. med. 45-9> mens intus agitat: vulnera et caedem et vagum
<sen. med. 45-9> funus per artus— levia memoravi nimis:
<sen. med. 45-9> haec virgo feci; gravior exurgat dolor:
<sen. med. 50-4> maiora iam me scelera post partus decent.
<sen. med. 50-4> accingere ira teque in exitium para
<sen. med. 50-4> furore toto. paria narrentur tua
<sen. med. 50-4> repudia thalamis: quo virum linques modo?
<sen. med. 50-4> hoc quo secuta es. rumpe iam segnes moras:
<sen. med. 55-9> quae scelere parta est, scelere linquenda est domus.
<sen. med. 55-9> Ad regum thalamos numine prospero
<sen. med. 55-9> qui caelum superi quique regnat fretum
<sen. med. 55-9> assint cum populis rite faventibus,
<sen. med. 55-9> primum sceptriferis colla Tonantibus
<sen. med. 60-4> taurus celsa ferat tergore candido;
<sen. med. 60-4> Latinam nivei femina corporis
<sen. med. 60-4> intemptata iugo placet et asperi
<sen. med. 60-4> Martis sanguineas quae cohibet manus,
<sen. med. 60-4> quae dat belligeris foedera gentibus
<sen. med. 65-9> et cornu retinet divite copiam,
<sen. med. 65-9> donetur tenera mitior hostia,
<sen. med. 65-9> et tu, qui facibus legitimis ades,
<sen. med. 65-9> noctem discutiens auspice dextera
<sen. med. 65-9> huc incede gradu marcidus ebrio,
<sen. med. 70-4> praecingens roseo tempora vinculo.
<sen. med. 70-4> et tu quae, gemini praevia temporis,
<sen. med. 70-4> tarde, stella, redis semper amantibus:
<sen. med. 70-4> te matres, avide te cupiunt nurus
<sen. med. 70-4> quamprimum radios spargere lucidos.
<sen. med. 75-9> Vincit virgineus decor
<sen. med. 75-9> longe Cecropias nurus,
<sen. med. 75-9> et quas Taygeti iugis
<sen. med. 75-9> exercet iuvenum modo
<sen. med. 75-9> muris quod caret oppidum,
<sen. med. 80-4> et quas Aonius latex
<sen. med. 80-4> Alpheosque sacer lavat.
<sen. med. 80-4> Si forma velit aspici,
<sen. med. 80-4> cedent Aesonio duci
<sen. med. 80-4> proles fulminis improbi
<sen. med. 85-9> aptat qui iuga tigribus.
<sen. med. 85-9> nec non, qui tripodas movet,
<sen. med. 85-9> frater virginis asperae,
<sen. med. 85-9> cedet Castore cum suo
<sen. med. 85-9> Pollux caestibus aptior.
<sen. med. 90-4> sic, sic, caelicolae, precor,
<sen. med. 90-4> vincat femina coniuges,
<sen. med. 90-4> vir longe superet viros.
<sen. med. 90-4> Haec cum femineo .constitit in choro,
<sen. med. 90-4> unius facies praenitet omnibus.
<sen. med. 95-9> sic cum sole perit sidereus decor,
<sen. med. 95-9> et densi latitant Pleiadum greges
<sen. med. 95-9> cum Phoebe solidum lumine non suo
<sen. med. 95-9> orbem circuitis cornibus alligat.
<sen. med. 95-9> ostro sic niveus puniceo color
<sen. med. 100-4> perfusus rubuit, sic nitidum iubar
<sen. med. 100-4> pastor luce nova roscidus aspicit.
<sen. med. 100-4> ereptus thalamis Phasidis horridi,
<sen. med. 100-4> effrenae solitus pectora coniugis
<sen. med. 100-4> invita trepidus prendere dextera,
<sen. med. 105-9> felix Aeoliam corripe virginem .
<sen. med. 105-9> nunc primum soceris, sponse, volentibus.
<sen. med. 105-9> concesso, iuvenes, ludite iurgio,
<sen. med. 105-9> hinc illinc, iuvenes, mittite carmina:
<sen. med. 105-9> rara est in dominos iusta licentia.
<sen. med. 110-4> Candida thyrsigeri proles generosa Lyaei,
<sen. med. 110-4> multifidam iam tempus erat succendere pinum:
<sen. med. 110-4> excute sollemnem digitis marcentibus ignem.
<sen. med. 110-4> festa dicax fundat convicia fescenninus.
<sen. med. 110-4> solvat turba iocos— tacitis eat illa tenebris,
<sen. med. 115-9> si qua peregrino nubit fugitiva marito.
<sen. med. 115-9> Occidimus, aures pepulit hymenaeus meas.
<sen. med. 115-9> vix ipsa tantum, vix adnue credo malum,
<sen. med. 115-9> hoc facere Iason potuit, erepto patre
<sen. med. 115-9> patria atque regno sedibus solam exteris
<sen. med. 120-4> deserere durus? merita contempsit mea
<sen. med. 120-4> qui scelere flammas viderat vinci et mare?
<sen. med. 120-4> adeone credit omne consumptum nefas?
<sen. med. 120-4> incerta vaecors mente vaesana feror
<sen. med. 120-4> partes in omnes; unde me ulcisci queam?
<sen. med. 125-9> utinam esset illi frater! est coniunx: in hanc
<sen. med. 125-9> ferrum exigatur. hoc meis satis est malis?
<sen. med. 125-9> si quod Pelasgae, si quod urbes barbarae
<sen. med. 125-9> novere facinus quod tuae ignorent manus,
<sen. med. 125-9> nunc est parandum. scelera te hortentur tua
<sen. med. 130-4> et cuncta redeant f inclitum regni decus
<sen. med. 130-4> raptum et nefandae virginis parvus comes
<sen. med. 130-4> divisus ense, funus ingestum. patri
<sen. med. 130-4> sparsum que ponto corpus et Peliae senis
<sen. med. 130-4> decocta aeno membra: funestum impie
<sen. med. 135-9> quam saepe fudi sanguinem, et nullum scelus
<sen. med. 135-9> irata feci: suasit infelix amor.
<sen. med. 135-9> Quid tamen Iason potuit, alieni arbitri
<sen. med. 135-9> iurisque factus? debuit ferro obvium
<sen. med. 135-9> offerre pectus— melius, a melius, dolor
<sen. med. 140-4> furiose, loquere, si potest, vivat meus,
<sen. med. 140-4> ut fuit, Iason; si minus, vivat tamen
<sen. med. 140-4> memorque nostri muneris parcat mihi.
<sen. med. 140-4> culpa est Creontis tota, qui sceptro impotens
<sen. med. 140-4> coniugia solvit quique genetricem abstrahit
<sen. med. 145-9> gnatis et arto pignore astrictam fidem
<sen. med. 145-9> dirimit: petatur solus hic, poenas luat
<sen. med. 145-9> quas debet, alto cinere cumulabo domum;
<sen. med. 145-9> videbit atrum verticem flammis agi
<sen. med. 145-9> Malea longas navibus flectens moras.
<sen. med. 150-4> Sile, obsecro, questusque secreto abditos
<sen. med. 150-4> manda dolori, gravia quisquis vulnera
<sen. med. 150-4> patiente et aequo mutus animo pertulit,
<sen. med. 150-4> referre potuit: ira quae tegitur nocet;
<sen. med. 150-4> professa perdunt odia vindictae locum.
<sen. med. 155-9> Levis est dolor qui capere consilium potest
<sen. med. 155-9> et clepere sese: magna non latitant mala.
<sen. med. 155-9> libet ire contra,
<sen. med. 155-9> Siste furialem impetum,
<sen. med. 155-9> alumna: vix te tacita defendit quies.
<sen. med. 155-9> Fortuna fortes metuit, ignavos premit.
<sen. med. 160-4> Tunc est probanda, si locum virtus habet.
<sen. med. 160-4> Numquam potest non esse virtuti locus.
<sen. med. 160-4> Spes nulla rebus monstrat adflictis viam.
<sen. med. 160-4> Qui nil potest sperare, desperet nihil.
<sen. med. 160-4> Abiere Colchi, coniugis nulla est fides
<sen. med. 165-9> nihilque superest opibus e tantis tibi.
<sen. med. 165-9> Medea superest, hic mare et terras vides
<sen. med. 165-9> ferrumque et ignes et deos et fulmina.
<sen. med. 165-9> Rex est timendus,
<sen. med. 165-9> Rex meus fuerat pater.
<sen. med. 165-9> Non metuis arma?
<sen. med. 165-9> Sint licet terra edita.
<sen. med. 170-4> Moriere, MED. Cupio. NVTR. Profuge.
<sen. med. 170-4> Paenituit fugae.
<sen. med. 170-4> Medea— MED. Fiam. NVTR. Mater es.
<sen. med. 170-4> Cui
<sen. med. 170-4> sim vides.
<sen. med. 170-4> Profugere dubitas?
<sen. med. 170-4> Fugiam, ut ulciscar
<sen. med. 170-4> prius.
<sen. med. 170-4> Vindex sequetur,
<sen. med. 170-4> Forsan inveniam moras.
<sen. med. 170-4> Compesce verba, parce iam, demens, minis
<sen. med. 175-9> animosque minue: tempori aptari decet.
<sen. med. 175-9> Fortuna opes auferre, non animum potest,
<sen. med. 175-9> sed cuius ictu regius cardo strepit?
<sen. med. 175-9> ipse' est Pelasgo tumidus imperio Creo.
<sen. med. 175-9> Medea, Colchi noxium Aeetae genus,
<sen. med. 180-4> nondum meis exportat e regnis pedem?
<sen. med. 180-4> molitur aliquid: nota fraus, nota est manus,
<sen. med. 180-4> cui parcet illa quemve securum sinet?
<sen. med. 180-4> abolere propere pessimam ferro luem
<sen. med. 180-4> equidem parabam: precibus evicit gener,
<sen. med. 185-9> concessa vita est, liberet fines metu
<sen. med. 185-9> abeatque tuta. fert gradum contra ferox
<sen. med. 185-9> minaxque nostros propius affatus petit,
<sen. med. 185-9> arcete, famuli, tactu et accessu procul,
<sen. med. 185-9> iubete sileat. regium imperium pati
<sen. med. 190-4> aliquando discat, vade veloci fuga
<sen. med. 190-4> monstrumque saevum horribile iamdudum avehe.
<sen. med. 190-4> Quod crimen aut quae culpa multatur fuga?
<sen. med. 190-4> Quae causa pellat, innocens mulier rogat.
<sen. med. 190-4> Si iudicas, cognosce, si regnas, iube.
<sen. med. 195-9> Aequum atque iniquum regis imperium feras.
<sen. med. 195-9> Iniqua numquam regna perpetuo manent.
<sen. med. 195-9> I, querere Colchis,
<sen. med. 195-9> Redeo: qui advexit, ferat.
<sen. med. 195-9> Vox constitute sera decreto venit.
<sen. med. 195-9> Qui statuit aliquid parte inaudita altera,
<sen. med. 200-4> aequum licet statuerit, haud aequus fuit.
<sen. med. 200-4> C R. Auditus a te Pelia supplicium tulit?
<sen. med. 200-4> sed fare, causae detur egregiae locus.
<sen. med. 200-4> Difficile quam sit animum ab ira flectere
<sen. med. 200-4> iam concitatum quamque regale hoc putet
<sen. med. 205-9> sceptris superbas quisquis admovit manus,
<sen. med. 205-9> qua coepit ire, regia didici mea.
<sen. med. 205-9> quamvis enim sim clade miseranda obruta,
<sen. med. 205-9> expulsa supplex sola deserta, undique
<sen. med. 205-9> adflicta, quondam nobili falsi patre
<sen. med. 210-4> avoque clarum Sole deduxi genus.
<sen. med. 210-4> quodcumque placidis flexibus Phasis rigat
<sen. med. 210-4> Pontusque quicquid Scythicus a tergo videt,
<sen. med. 210-4> palustribus qua maria dulcescunt aquis,
<sen. med. 210-4> armata peltis quicquid exterret cohors
<sen. med. 215-9> inclusa ripis vidua Thermodontiis,
<sen. med. 215-9> hoc omne noster genitor imperio regit.
<sen. med. 215-9> generosa, felix, decore regali potens
<sen. med. 215-9> fulsi: petebant tunc meos thalamos proci,
<sen. med. 215-9> qui nunc petuntur. rapida fortuna ac levis
<sen. med. 220-4> praecepsque regno eripuit, exilio dedit.
<sen. med. 220-4> confide regnis, cum levis magnas opes
<sen. med. 220-4> huc ferat et illuc casus— hoc reges habent
<sen. med. 220-4> magnificum et ingens, nulla quod rapiat dies:
<sen. med. 220-4> prodesse miseris, supplices fido lare
<sen. med. 225-9> protegere, solum hoc Colchico regno extuli,
<sen. med. 225-9> decus illud ingens Graeciae et florem inclitum,
<sen. med. 225-9> praesidia Achivae gentis et prolem deum,
<sen. med. 225-9> servasse memet, munus est Orpheus meum,
<sen. med. 225-9> qui saxa cantu mulcet et silvas trahit,
<sen. med. 230-4> geminum que numen Castor et Pollux meum est
<sen. med. 230-4> satique Borea quique trans Pontum quoque
<sen. med. 230-4> summota Lynceus lumine inmisso videt,
<sen. med. 230-4> omnesque Minyae: nam ducem taceo ducum,
<sen. med. 230-4> pro quo nihil debetur: hunc nulli imputo;
<sen. med. 235-9> vobis revexi ceteros, unum mihi.
<sen. med. 235-9> incesse nunc et cuncta flagitia ingere.
<sen. med. 235-9> fatebor: obici crimen hoc solum potest,
<sen. med. 235-9> Argo reversa, virgini placeat pudor
<sen. med. 235-9> paterque placeat: tota cum ducibus ruet
<sen. med. 240-4> Pelasga tellus, hic tuus primum gener
<sen. med. 240-4> tauri ferocis ore flammanti occidet.
<sen. med. 240-4> fortuna causam quae volet nostram premat,
<sen. med. 240-4> non paenitet servasse tot regum decus.
<sen. med. 240-4> quodcumque culpa praemium ex omni tuli,
<sen. med. 245-9> hoc est penes te. si placet, damna ream;
<sen. med. 245-9> sed redde crimen, sum nocens, fateor, Creo:
<sen. med. 245-9> talem sciebas esse, cum genua attigi
<sen. med. 245-9> fidemque supplex praesidis dextrae peti;
<sen. med. 245-9> terra hac miseriis angulum ac sedem rogo
<sen. med. 250-4> latebrasque viles: urbe si pelli placet,
<sen. med. 250-4> detur remotus aliquis in regnis locus.
<sen. med. 250-4> Non esse me qui sceptra violentus geram
<sen. med. 250-4> nec qui superbo miserias calcem pede,
<sen. med. 250-4> testatus equidem videor haud clare parum
<sen. med. 255-9> generum exulem legendo et adflictum et gravi
<sen. med. 255-9> terrore pavidum, quippe quem poenae expetit
<sen. med. 255-9> letoque Acastus regna Thessalica optinens.
<sen. med. 255-9> senio trementem debili atque aevo gravem
<sen. med. 255-9> patrem peremptum queritur et caesi senis
<sen. med. 260-4> discissa membra, cum dolo captae tuo
<sen. med. 260-4> piae sorores impium auderent nefas.
<sen. med. 260-4> potest Iason, si tuam causam amoves,
<sen. med. 260-4> suam tueri: nullus innocuum cruor
<sen. med. 260-4> contaminavit, afuit ferro manus
<sen. med. 265-9> proculque vestro purus a coetu stetit.
<sen. med. 265-9> tu, tu malorum machinatrix facinorum,
<sen. med. 265-9> cui feminae nequitia ad audenda omnia,
<sen. med. 265-9> robur virile est, nulla famae memoria,
<sen. med. 265-9> egredere, purga regna, letales simul
<sen. med. 270-4> tecum aufer herbas, libera cives metu,
<sen. med. 270-4> alia sedens tellure sollicita deos.
<sen. med. 270-4> Profugere cogis? redde fugienti ratem
<sen. med. 270-4> vel redde comitem— fugere cur solam iubes?
<sen. med. 270-4> non sola veni. bella si metuis pati,
<sen. med. 275-9> utrumque regno pelle, cur sontes duos
<sen. med. 275-9> distinguis? illi Pelia, non nobis iacet;
<sen. med. 275-9> fugam, rapinas adice, desertum patrem
<sen. med. 275-9> lacerum que fratrem, quicquid etiam nunc novas
<sen. med. 275-9> docet maritus coniuges, non est meum:
<sen. med. 280-4> totiens nocens sum facta, sed numquam mihi.
<sen. med. 280-4> Iam exisse decuit, quid seris fando moras?
<sen. med. 280-4> Supplex recedens illud extremum precor,
<sen. med. 280-4> ne culpa natos matris insontes trahat.
<sen. med. 280-4> Vade: hos paterno ut genitor excipiam sinu.
<sen. med. 285-9> Per ego auspicatos regii thalami toros,
<sen. med. 285-9> per spes futuras perque regnorum status,
<sen. med. 285-9> Fortuna varia dubia quos agitat vice,
<sen. med. 285-9> precor, brevem largire fugienti moram,
<sen. med. 285-9> dum extrema natis mater infigo oscula,
<sen. med. 290-4> fortasse moriens.
<sen. med. 290-4> Fraudibus tempus petis.
<sen. med. 290-4> Quae fraus timeri tempore exiguo potest?
<sen. med. 290-4> Nullum ad nocendum tempus angustum est malis.
<sen. med. 290-4> Parumne miserae temporis lacrimis negas?
<sen. med. 290-4> Etsi repugnat precibus infixus timor,
<sen. med. 295-9> unus parando dabitur exilio dies.
<sen. med. 295-9> Nimis est, recidas aliquid ex isto licet:
<sen. med. 295-9> et ipsa propero.
<sen. med. 295-9> Capite supplicium lues,
<sen. med. 295-9> clarum priusquam Phoebus attollat diem
<sen. med. 295-9> nisi cedis Isthmo. sacra me thalami vocant,
<sen. med. 300-4> vocat precari festus Hymenaeo dies.
<sen. med. 300-4> Audax nimium qui freta primus
<sen. med. 300-4> rate tam fragili perfida rupit
<sen. med. 300-4> terrasque suas posterga videns
<sen. med. 300-4> animam levibus credidit auris,
<sen. med. 305-9> dubioque secans aequora cursu
<sen. med. 305-9> potuit tenui fidere ligno
<sen. med. 305-9> inter vitae mortisque vias
<sen. med. 305-9> nimium gracili limite ducto.
<sen. med. 305-9> Candida nostri saecula patres
<sen. med. 330-4> videre, procul fraude remota.
<sen. med. 330-4> sua quisque piger litora tangens
<sen. med. 330-4> patrioque senex factus in arvo,
<sen. med. 330-4> parvo dives, nisi quas tulerat
<sen. med. 330-4> natale solum, non norat opes:
<sen. med. 330-4> nondum quisquam sidera norat.
<sen. med. 310-4> stellisque quibus pingitur aether
<sen. med. 310-4> non erat usus. nondum pluvias
<sen. med. 310-4> Hyadas poterat vitare ratis.
<sen. med. 310-4> non Oleniae lumina caprae,
<sen. med. 310-4> nec quae sequitur flectitque senex
<sen. med. 315-9> Attica tardus plaustra Bootes,
<sen. med. 315-9> nondum Boreas,
<sen. med. 315-9> nondum Zephyrus nomen habebant.
<sen. med. 315-9> Ausus Tiphys pandere vasto
<sen. med. 315-9> carbasa ponto
<sen. med. 320-4> legesque novas scribere ventis:
<sen. med. 320-4> nunc lina sinu tendere toto,
<sen. med. 320-4> nunc prolato pede transversos
<sen. med. 320-4> captare notos, nunc antemnas
<sen. med. 320-4> medio tutas ponere malo,
<sen. med. 325-9> nunc in summo religare loco,
<sen. med. 325-9> cum iam totos avidus nimium
<sen. med. 325-9> navita flatus optat et alto
<sen. med. 325-9> rubicunda tremunt sipara velo.
<sen. med. 335-9> b«ne dissaepti foedera mundi
<sen. med. 335-9> traxit in unum Thessala pinus
<sen. med. 335-9> iussitque pati verbera pontum,
<sen. med. 335-9> partemque metus fieri nostri
<sen. med. 335-9> mare sepositum.
<sen. med. 340-4> dedit illa graves improba poenas
<sen. med. 340-4> per tam longos ducta timores,
<sen. med. 340-4> cum duo montes, claustra profundi,
<sen. med. 340-4> hinc atque illinc subito impulsu
<sen. med. 340-4> velut aetherio gemerent sonitu,
<sen. med. 340-4> nubesque ipsas
<sen. med. 345-9> mare deprensum spargeret austris.
<sen. med. 345-9> palluit audax Tiphys et omnes
<sen. med. 345-9> labente manu misit habenas,
<sen. med. 345-9> Orpbeus tacuit torpente lyra
<sen. med. 345-9> ipsaque vocem perdidit Argo.
<sen. med. 350-4> quid cum Siculi virgo Pelori,
<sen. med. 350-4> rabidos utero succincta canes,
<sen. med. 350-4> omnis pariter solvit hiatus? '
<sen. med. 350-4> quis non totos horruit artus
<sen. med. 350-4> totiens uno latrante malo?
<sen. med. 355-9> quid cum Ausonium dirae pestes
<sen. med. 355-9> voce canora mare mulcerent.
<sen. med. 355-9> cum Pieria resonans cithara
<sen. med. 355-9> Thracius Orpheus
<sen. med. 355-9> solitam cantu retinere rates
<sen. med. 360-4> paene coegit Sirena sequi?
<sen. med. 360-4> quod fuit huius pretium cursus?
<sen. med. 361b> aurea pellis
<sen. med. 361b> maiusque mari Medea malum,
<sen. med. 361b> merces prima digna carina.
<sen. med. 361b> Nunc iam cessit pontus et omnes
<sen. med. 365-9> patitur leges: non Palladia
<sen. med. 365-9> compacta manu regum referens
<sen. med. 365-9> inclita remos quaeritur Argo—
<sen. med. 365-9> quaelibet altum cumba pererrat;
<sen. med. 365-9> terminus omnis motus et urbes
<sen. med. 370-4> muros terra posuere nova,
<sen. med. 370-4> nil qua fuerat sede reliquit
<sen. med. 370-4> pervius orbis:
<sen. med. 370-4> Indus gelidum potat Araxen,
<sen. med. 370-4> Albin Persae Rhenumque bibunt.
<sen. med. 375-9> venient annis saecula seris,
<sen. med. 375-9> quibus Oceanus vincula rerum
<sen. med. 375-9> laxet et ingens pateat tellus
<sen. med. 375-9> Tethysque novos detegat orbes
<sen. med. 375-9> nec sit terris ultima Thule.
<sen. med. 380-4> Alumna, celerem quo rapis tectis pedem?
<sen. med. 380-4> resiste et iras comprime ac retine impetum.
<sen. med. 380-4> Incerta qualis entheos gressus tulit
<sen. med. 380-4> cum iam recepto maenas insanit deo
<sen. med. 380-4> Pindi nivalis vertice aut Nysae iugis,
<sen. med. 385-9> talis recursat huc et huc motu effero,
<sen. med. 385-9> furoris ore signa lymphati gerens,
<sen. med. 385-9> flammata facies spiritum ex alto citat,
<sen. med. 385-9> proclamat, oculos uberi fletu rigat,
<sen. med. 385-9> renidet: omnis specimen affectus capit,
<sen. med. 385-9> quo pondus animi vergat, ubi ponat minas,
<sen. med. 390-4> haeret: minatur aestuat queritur gemit.
<sen. med. 390-4> ubi se iste fluctus franget? exundat furor.
<sen. med. 390-4> non facile secum versat aut medium scelus;
<sen. med. 390-4> se vincet: irae novimus veteris notas,
<sen. med. 395-9> magnum aliquid instat, efferum immane impium:
<sen. med. 395-9> vultum furoris cerno, di fallant metum!
<sen. med. 395-9> Si quaeris odio, misera, quem statuas modum :
<sen. med. 395-9> imitare amorem, regias egone ut faces
<sen. med. 395-9> inulta patiar? segnis hic ibit dies,
<sen. med. 400-4> tanto petitus ambitu, tanto datus?
<sen. med. 400-4> dum terra caelum media libratum feret
<sen. med. 400-4> nitidusque certas mundus evolvet vices
<sen. med. 400-4> numerosque harenis derit et solem dies,
<sen. med. 400-4> noctem sequentur astra, dum siccas polus
<sen. med. 405-9> versabit Arctos, flumina in pontum cadent.
<sen. med. 405-9> numquam meus cessabit in poenas furor
<sen. med. 405-9> crescetque semper, quae ferarum immanitas,
<sen. med. 405-9> quae Scylla, quae Charybdis Ausonium mare
<sen. med. 405-9> Siculumque sorbens quaeve anhelantem premens
<sen. med. 410-4> Titana tantis Aetna fervebit minis?
<sen. med. 410-4> non rapidus amnis, non procellosum mare
<sen. med. 410-4> Pontusve coro saevus aut vis ignium
<sen. med. 410-4> adiuta flatu possit inhibere impetum
<sen. med. 410-4> irasque nostras: sternam et evertam omnia.
<sen. med. 415-9> Timuit Creontem ac bella Thessalici ducis?
<sen. med. 415-9> amor timere neminem verus potest,
<sen. med. 415-9> sed cesserit coactus et dederit manus:
<sen. med. 415-9> adire certe et coniugem extremo alioqui
<sen. med. 415-9> sermone potuit— hoc quoque extimuit ferox;
<sen. med. 420-4> laxare certe tempus immitis fugae
<sen. med. 420-4> genero licebat— liberis unus dies
<sen. med. 420-4> datus est duobus, non queror tempus breve:
<sen. med. 420-4> multum patebit. faciet hic faciet dies
<sen. med. 420-4> quod nullus umquam taceat— invadam deos
<sen. med. 425-9> et cuncta quatiam.
<sen. med. 425-9> Recipe turbatum malis.
<sen. med. 425-9> era, pectus, animum mitiga.
<sen. med. 425-9> Sola est quies,
<sen. med. 425-9> mecum ruina cuncta si video obruta:
<sen. med. 425-9> mecum omnia abeant. trahere, cum pereas, libet.
<sen. med. 425-9> Quam multa sint timenda, si perstas, vide:
<sen. med. 430-4> nemo potentes aggredi tutus potest.
<sen. med. 430-4> O dura fata semper et sortem asperam,
<sen. med. 430-4> cum saevit et cum parcit ex aequo malam!
<sen. med. 430-4> remedia quotiens invenit nobis deus
<sen. med. 430-4> periculis peiora: si vellem fidem
<sen. med. 435-9> praestare meritis coniugis, leto fuit
<sen. med. 435-9> caput offerendum; si mori nollem, fide
<sen. med. 435-9> misero carendum, non timor vicit fidem,
<sen. med. 435-9> sed trepida pietas: quippe sequeretur necem
<sen. med. 435-9> proles parentum, sancta si caelum incolis
<sen. med. 440-4> Iustitia, numen invoco ac testor tuum:
<sen. med. 440-4> nati patrem vicere. quin ipsam quoque,
<sen. med. 440-4> etsi ferox est corde nec patiens iugi,
<sen. med. 440-4> consulere natis malle quam thalamis reor.
<sen. med. 440-4> constituit animus precibus iratam aggredi.
<sen. med. 445-9> atque ecce, viso memet exiluit, furit,
<sen. med. 445-9> fert odia prae se: totus in vultu est dolor.
<sen. med. 445-9> Fugimus, Iason: fugimus— hoc non est novum,
<sen. med. 445-9> mutare sedes; causa fugiendi nova est:
<sen. med. 445-9> pro te solebam fugere, discedo exeo,
<sen. med. 450-4> penatibus profugere quam cogis tuis:
<sen. med. 450-4> at quo remittas? Phasin et Colchos petam
<sen. med. 450-4> patriumque regnum quaeque fraternus cruor
<sen. med. 450-4> perfudit arva? quas peti terras iubes?
<sen. med. 450-4> quae maria monstras? Pontici fauces freti
<sen. med. 455-9> per quas revexi nobilem regum manum 455
<sen. med. 455-9> adulterum secuta per Symplegadas?
<sen. med. 455-9> parvamne lolcon, Thessala an Tempe petam?
<sen. med. 455-9> quascumque aperui tibi vias, clausi mihi—
<sen. med. 455-9> quo me remittis? exuli exilium imperas
<sen. med. 460-4> nec das. eatur. regius iussit gener:
<sen. med. 460-4> nihil recuso, dira supplicia ingere:
<sen. med. 460-4> merui cruentis paelicem poenis premat
<sen. med. 460-4> regalis ira, vinculis oneret manus
<sen. med. 460-4> clausamque saxo noctis aeternae obruat:
<sen. med. 465-9> minora meritis patiar— ingratum caput,
<sen. med. 465-9> revolvat animus igneos tauri halitus
<sen. med. 465-9> interque saevos gentis indomitae metus
<sen. med. 465-9> armifero in arvo flanimeum Aeetae pecus,
<sen. med. 465-9> hostisque subiti tela, cum iussu meo
<sen. med. 470-4> terrigena miles mutua caede occidit;
<sen. med. 470-4> adice expetita spolia Phrixei arietis
<sen. med. 470-4> somnoque iussum lumina ignoto dare
<sen. med. 470-4> insomne monstrum, traditum fratrem neci
<sen. med. 470-4> et scelere in uno non semel factum scelus,
<sen. med. 475-9> ausasqne natas fraude deceptas mea
<sen. med. 475-9> secare membra non revicturi senis:
<sen. med. 475-9> per spes tuorum liberum et certum larem,
<sen. med. 475-9> per victa monstra, per manus, pro te quibus
<sen. med. 480-4> numquam peperci, perque prseteritos metus,
<sen. med. 480-4> per caelum et undas, coniugi testes mei,
<sen. med. 480-4> miserere, redde supplici felix vicem.
<sen. med. 480-4> aliena quaerens regna deserni mea:
<sen. med. 480-4> ex opibus illis, quas procul raptas Scythae
<sen. med. 480-4> usque a perustis Indiae populis agunt,
<sen. med. 485-9> quas quia referta vix domus gaza capit,
<sen. med. 485-9> ornamus auro nemora, nil exul tuli
<sen. med. 485-9> nisi fratris artus: hos quoque impendi tibi;
<sen. med. 485-9> tibi patria cessit, tibi pater, frater, pudor—
<sen. med. 485-9> hac dote nupsi. redde fugienti sua.
<sen. med. 490-4> Perimere cum te vellet infestus Creo,
<sen. med. 490-4> lacrimis meis evictus exilium dedit.
<sen. med. 490-4> Poenam putabam: munus ut video est fuga.
<sen. med. 490-4> Dum licet abire, profuge teque hinc eripe:
<sen. med. 490-4> gravis ira regum est semper,
<sen. med. 490-4> Hoc suades mihi,
<sen. med. 495-9> praestas Creusae: paelicem invisam amoves.
<sen. med. 495-9> Medea amores obicit?
<sen. med. 495-9> Et caedem et dolos.
<sen. med. 495-9> Obicere tandem quod potes crimen mihi?
<sen. med. 495-9> Quodcumque feci.
<sen. med. 495-9> Restat hoc unum insuper,
<sen. med. 495-9> tuis ut etiam sceleribus fiam nocens.
<sen. med. 500-4> Tua illa, tua sunt illa: cui prodest scelus
<sen. med. 500-4> is fecit— omnes coniugem infamem arguant,
<sen. med. 500-4> solus tuere, solus insontem voca:
<sen. med. 500-4> tibi innocens sit quisquis est pro te nocens.
<sen. med. 500-4> Ingrata vita est cuius acceptae pudet.
<sen. med. 505-9> Retineuda non est cuius acceptae pudet.
<sen. med. 505-9> Quin potius ira concitum pectus doma,
<sen. med. 505-9> placare natis.
<sen. med. 505-9> Abdico eiuro abnuo—
<sen. med. 505-9> meis Creusa liberis fratres dabit?
<sen. med. 505-9> Regina natis exulum, afflictis potens.
<sen. med. 510-4> Ne veniat umquam tam malus miseris dies,
<sen. med. 510-4> qui prole foeda misceat prolem inclitam.
<sen. med. 510-4> Phoebi nepotes Sisyphi nepotibus
<sen. med. 510-4> Quid, misera, meque teque in exitium trahis?
<sen. med. 510-4> abscede quaeso,
<sen. med. 510-4> Supplicem audivit Creo.
<sen. med. 510-4> Quid facere possim, loquere,
<sen. med. 510-4> Pro me? vel.
<sen. med. 515-9> scelus.
<sen. med. 515-9> Hinc rex et illinc—
<sen. med. 515-9> Est (et hic maior metus)
<sen. med. 515-9> Medea, nos † confligere, certemus sine,
<sen. med. 515-9> sit pretium Iason.
<sen. med. 515-9> Cedo defessus malis.
<sen. med. 515-9> et ipsa casus saepe iam expertos time.
<sen. med. 520-4> Fortuna semper omnis infra me stetit.
<sen. med. 520-4> Acastus instat,
<sen. med. 520-4> Propior est hostis Creo:
<sen. med. 520-4> utrumque profuge. non ut in socerum manus
<sen. med. 520-4> armes nec ut te caede cognata inquines
<sen. med. 520-4> Medea cogit: innocens mecum fuge.
<sen. med. 525-9> Et quis resistet, gemina si bella ingruant,
<sen. med. 525-9> Creo atque Acastus arma si iungant sua?
<sen. med. 525-9> His adice Colchos, adice et Aeeten ducem,
<sen. med. 525-9> Scythas Pelasgis iunge: demersos dabo.
<sen. med. 525-9> Alta extimesco sceptra,
<sen. med. 525-9> Ne cupias vide.
<sen. med. 530-4> Suspecta ne sint, longa colloquia amputa.
<sen. med. 530-4> Nunc summe toto Iuppiter caelo tona,
<sen. med. 530-4> intende dextram, vindices flammas para
<sen. med. 530-4> omnemque ruptis nubibus mundum quate.
<sen. med. 530-4> nec deligenti tela librentur manu
<sen. med. 535-9> rei me vel istum: quisquis e nobis cadet
<sen. med. 535-9> nocens peribit, non potest in nos tuum
<sen. med. 535-9> errare fulmen,
<sen. med. 535-9> Sana meditari incipe
<sen. med. 535-9> et placida fare, si quod ex soceri domo
<sen. med. 535-9> potest fugam levare solamen, pete.
<sen. med. 540-4> Contemnere animus regias, ut scis, opes
<sen. med. 540-4> potest soletque; liberos tantum fugae
<sen. med. 540-4> habere comites liceat in quorum' sinu
<sen. med. 540-4> lacrimas profundam. te novi nati manent.
<sen. med. 540-4> .Parere precibus cupere me fateor tuis;
<sen. med. 545-9> pietas vetat: namque istud ut possim pati,
<sen. med. 545-9> non ipse memet cogat et rex et socer.
<sen. med. 545-9> haec causa vitae est, hoc perusti pectoris
<sen. med. 545-9> curis levamen. spiritu citius queam
<sen. med. 545-9> carere, membris, luce.
<sen. med. 545-9> Sic natos amat?
<sen. med. 550-4> bene est, tenetur, vulneri patuit locus.—
<sen. med. 550-4> suprema certe liceat abeuntem loqui
<sen. med. 550-4> mandata, liceat ultimum amplexum dare:
<sen. med. 550-4> gratum est et illud, voce iam extrema peto,
<sen. med. 550-4> ne, si qua noster dubius effudit dolor,
<sen. med. 555-9> maneant in animo verba: melioris tibi
<sen. med. 555-9> memoria nostri sedeat; haec irae data
<sen. med. 555-9> oblitterentur.
<sen. med. 555-9> Omnia ex animo expuli
<sen. med. 555-9> precorque et ipse, fervidam ut mentem regas
<sen. med. 555-9> placideque tractes: miserias lenit quies.
<sen. med. 560-4> Discessit, itane est? vadis oblitus mei
<sen. med. 560-4> et tot meorum facinorum? excidimus tibi?
<sen. med. 560-4> numquam excidemus. hoc age, omnis advoca
<sen. med. 560-4> vires et artes, fructus est scelerum tibi
<sen. med. 560-4> nullum scelus putare, vix fraudi est locus:
<sen. med. 565-9> timemur. hac aggredere, qua nemo potest
<sen. med. 565-9> quicquam timere, perge, nunc aude, incipe
<sen. med. 565-9> quicquid potest Medea, quicquid non potest.
<sen. med. 565-9> Tu, fida nutrix, socia maeroris mei
<sen. med. 565-9> variique casus, misera consilia adiuva,
<sen. med. 570-4> est palla nobis, munus aetherium, domus
<sen. med. 570-4> decusque regni, pignus Aeetae datum
<sen. med. 570-4> a Sole generis, est et auro textili
<sen. med. 570-4> monile fulgens quodque gemmarum nitor
<sen. med. 570-4> distinguit aurum, quo solent cingi comae,
<sen. med. 575-9> haec nostra nati dona nubenti ferant,
<sen. med. 575-9> sed ante diris inlita ac tincta artibus,
<sen. med. 575-9> vocetur Hecate, sacra letifica appara:
<sen. med. 575-9> statuantur arae, flamma iam tectis sonet.
<sen. med. 575-9> Nulla vis flammae tumidive venti
<sen. med. 580-4> tanta, nec teli metuenda torti,
<sen. med. 580-4> quanta cum coniunx viduata taedis
<sen. med. 580-4> ardet et odit;
<sen. med. 580-4> non ubi hibernos nebulosus imbres
<sen. med. 580-4> Auster advexit properatque torrens
<sen. med. 585-9> Hister et iunctos vetat esse pontes
<sen. med. 585-9> ac vagus errat;
<sen. med. 585-9> non ubi impellit Rhodanus profundum,
<sen. med. 585-9> aut ubi in rivos nivibus solutis
<sen. med. 585-9> sole iam forti medioque vere
<sen. med. 590-4> tabuit Haemus.
<sen. med. 590-4> caecus est ignis stimulatus ira
<sen. med. 590-4> nec regi curat patiturve frenos
<sen. med. 590-4> aut timet mortem: cupit ire in ipsos
<sen. med. 590-4> obvius enses.
<sen. med. 595-9> parcite, o divi, veniam precamur,
<sen. med. 595-9> vivat ut tutus mare qui subegit,
<sen. med. 595-9> sed furit vinci dominus profundi
<sen. med. 595-9> regna secunda.
<sen. med. 595-9> ausus aeternos agitare currus
<sen. med. 600-4> immemor metae iuvenis paternae
<sen. med. 600-4> quos polo sparsit furiosus ignes
<sen. med. 600-4> ipse recepit.
<sen. med. 600-4> constitit nulli via nota magno:
<sen. med. 600-4> vade qua tutum populo priori,
<sen. med. 605-9> rumpe nec sacro vidente sancta
<sen. med. 605-9> foedera mundi.
<sen. med. 605-9> Quisquis audacis tetigit carinae
<sen. med. 605-9> nobiles remos nemorisque sacri
<sen. med. 605-9> Pelion densa spoliavit umbra,
<sen. med. 610-4> quisquis intravit scopulos vagantes
<sen. med. 610-4> et tot emensus pelagi labores
<sen. med. 610-4> barbara funem religavit ora
<sen. med. 610-4> raptor externi rediturus auri,
<sen. med. 610-4> exitu diro temerata ponti
<sen. med. 615-9> iura piavit.
<sen. med. 615-9> exigit poenas mare provocatum:
<sen. med. 615-9> Tiphys in primis, domitor profundi,
<sen. med. 615-9> liquit indocto regimen magistro;
<sen. med. 615-9> litore externo, procul a paternis
<sen. med. 620-4> occidens regnis tumuloque vili
<sen. med. 620-4> tectus ignotas iacet inter umbras.
<sen. med. 620-4> Aulis amissi memor inde regis
<sen. med. 620-4> portibus lentis retinet carinas
<sen. med. 620-4> stare querentes.
<sen. med. 625-9> ille vocali genitus Camena,
<sen. med. 625-9> cuius ad chordas modulante plectro
<sen. med. 625-9> restitit torrens, siluere venti,
<sen. med. 625-9> cura suo cantu volucris relicto
<sen. med. 625-9> adfuit tota comitante silva,
<sen. med. 630-4> Thracios sparsus iacuit per agros,
<sen. med. 630-4> at caput tristi fluitavit Hebro:
<sen. med. 630-4> contigit notam Styga Tartarumque,
<sen. med. 630-4> non rediturus.
<sen. med. 630-4> stravit Alcides Aquilone natos,
<sen. med. 635-9> patre Neptuno genitum necavit
<sen. med. 635-9> sumere innumeras solitum figuras:
<sen. med. 635-9> ipse post terrae pelagique pacem,
<sen. med. 635-9> post feri Ditis patefacta regna,
<sen. med. 635-9> vivus ardenti recubans in Oeta
<sen. med. 640-4> praebuit saevis sua membra flammis,
<sen. med. 640-4> tabe consumptus gemini cruoris
<sen. med. 640-4> munere nuptae.
<sen. med. 640-4> stravit Ancaeum violentus ictu
<sen. med. 640-4> saetiger; fratrem, Meleagre, matris
<sen. med. 645-9> impius m actas morerisque dextra
<sen. med. 645-9> matris iratae, meruere cuncti
<sen. med. 645-9> morte quod crimen tener expiavit
<sen. med. 645-9> Herculi magno puer inrepertus,
<sen. med. 645-9> raptus, heu, tutas puer inter undas,
<sen. med. 650-4> ite nunc, fortes, perarate pontum
<sen. med. 650-4> fonte timendo.
<sen. med. 650-4> Idmonem, quamvis bene fata nosset,
<sen. med. 650-4> condidit serpens Libycis harenis;
<sen. med. 650-4> omnibus verax, sibi falsus uni
<sen. med. 655-9> concidit Mopsus caruitque Thebis.
<sen. med. 655-9> ille si vere cecinit futura,
<sen. med. 655-9> exul errabit Thetidis maritus
<sen. med. 655-9> fulmine et ponto moriens Oileus
<sen. med. 660-4> *patrioque pendet
<sen. med. 660-4> crimine poenas:
<sen. med. 660-4> igne fallaci nociturus Argis
<sen. med. 660-4> Nauplius praeceps cadet in profundum,
<sen. med. 660-4> coniugis fatum redimens Pheraei
<sen. med. 660-4> uxor impendes animam marito,
<sen. med. 660-4> ipse qui praedam spoliumque iussit
<sen. med. 665-9> aureum prima revehi carina,
<sen. med. 665-9> arsit accenso Pelias aeno.
<sen. med. 665-9> ustus angustas vagus inter undas.
<sen. med. 665-9> iam satis, divi, mare vindicastis:
<sen. med. 665-9> parcite iusso.
<sen. med. 670-4> Pavet animus, horret, magna pernicies adest.
<sen. med. 670-4> immane quantum augescit et semet dolor
<sen. med. 670-4> accendit ipse vimque praeteritam integrat.
<sen. med. 670-4> vidi furentem saepe et aggressam deos,
<sen. med. 670-4> caelum trahentem: maius his, maius parat
<sen. med. 675-9> Medea monstrum, namque ut attonito gradu
<sen. med. 675-9> evasit et penetrale funestam attigit,
<sen. med. 675-9> totas opes effundit et quicquid diu
<sen. med. 675-9> etiam ipsa timuit promit atque omnem explicat
<sen. med. 675-9> turbam malorum, arcana secreta abdita,
<sen. med. 680-4> et triste laeva congregans sacrum manu
<sen. med. 680-4> pestes vocat quascumque ferventes creat
<sen. med. 680-4> harena Libyae quasque perpetua nive
<sen. med. 680-4> Taurus cohercet frigore Arctoo rigens,
<sen. med. 680-4> et omne monstrum, tracta magicis cantibus
<sen. med. 685-9> squamifera latebris turba desertis adest.
<sen. med. 685-9> hic saeva serpens corpus immensum trahit
<sen. med. 685-9> trifidamque linguam exertat et quaerit quibus
<sen. med. 685-9> mortifera veniat: carmine audito stupet
<sen. med. 685-9> tumidumque nodis corpus aggestis plicat
<sen. med. 690-4> cogitque in orbεs. 'parva sunt' inquit 'mala
<sen. med. 690-4> et vile telum est. ima quod tellus creat:
<sen. med. 690-4> caelo petam venena, iam iam tempus est
<sen. med. 690-4> aliquid movere fraude vulgari altius.
<sen. med. 690-4> huc ille vasti more torrentis iacens
<sen. med. 695-9> descendat anguis, cuius immensos duae.
<sen. med. 695-9> maior minorque, sentiunt nodos ferae
<sen. med. 695-9> (maior Pelasgis apta. Sidoniis minor)
<sen. med. 695-9> pressasque tandem solvat Ophiuchus manus
<sen. med. 695-9> virusque fundat; adsit ad cantus meos
<sen. med. 700-4> lacessere ausus gemina Python numina.
<sen. med. 700-4> et Hydra et omnis redeat Herculea manu
<sen. med. 700-4> succisa serpens, caede se reparans sua.
<sen. med. 700-4> tu quoque relictis pervigil Colchis ades,
<sen. med. 700-4> sopite primum cantibus, serpens, meis.'
<sen. med. 705-9> Postquam evocavit omne serpentum genus,
<sen. med. 705-9> congerit in unum frugis infaustae mala:
<sen. med. 705-9> quaecumque generat invius saxis Eryx,
<sen. med. 705-9> quae fert opertis hieme perpetua iugis
<sen. med. 705-9> sparsus cruore Caucasus Promethei,
<sen. med. 705-9> et quis sagittas divites Arabes linunt
<sen. med. 710-4> pharetraque pugnax Mediis aut Parthi leves,
<sen. med. 710-4> aut quos sub axe frigido sucos legunt
<sen. med. 710-4> lucis Suebae nobiles Hyrcaniis;
<sen. med. 710-4> quodcumque tellus vere nidifico creat
<sen. med. 715-9> aut rigida cum iam bruma discnssit decus
<sen. med. 715-9> nemorum et nivali cuncta constrinxit gelu,
<sen. med. 715-9> quodcumque gramen flore mortifero viret
<sen. med. 715-9> cuiusve fortis sucus in radicibus
<sen. med. 715-9> causas nocendi gignit, attrectat manu.
<sen. med. 720-4> Haemonius illas contulit pestes Athos,
<sen. med. 720-4> has Pindus ingens, illa Pangaei iugis
<sen. med. 720-4> teneram cruenta falce deposuit comam;
<sen. med. 720-4> has aluit altum gurgitem Tigris premens,
<sen. med. 720-4> Danuvius illas, has per arentes plagas
<sen. med. 725-9> tepidis Hydaspes gemmifer currens aquis,
<sen. med. 725-9> nomenque terris qui dedit Baetis suis
<sen. med. 725-9> Hesperia pulsans maria languenti vado.
<sen. med. 725-9> haec passa ferrum est, dum parat Phoebus diem,
<sen. med. 725-9> illius alta nocte succisus frutex;
<sen. med. 730-4> at huius ungue secta cantato seges.
<sen. med. 730-4> Mortifera carpit gramina ac serpentium
<sen. med. 730-4> saniem exprimit miscetque et obscenas aves
<sen. med. 730-4> maestique cor bubonis et raucae strigis
<sen. med. 730-4> exsecta vivae viscera, haec scelerum artifex
<sen. med. 735-9> discreta ponit; his rapax vis ignium,
<sen. med. 735-9> his gelida pigri frigoris glacies inest.
<sen. med. 735-9> addit venenis verba non illis minus
<sen. med. 735-9> metuenda, sonuit ecce vaesano gradu
<sen. med. 735-9> canitque. mundus vocibus primis tremit.
<sen. med. 740-4> Compreeor vulgus silentum vosque ferales deos
<sen. med. 740-4> et Chaos caecum atque opacam Ditis umbrosi domum.
<sen. med. 740-4> Tartari ripis ligatae squalido Mortis specu
<sen. med. 740-4> supplicis. animae, remissis currite ad thalamos novos:
<sen. med. 740-4> rota resistat membra torquens, tangat Ixion humum,
<sen. med. 745-9> Tantalus securus undas hauriat Pirenidas.
<sen. med. 745-9> vos quoque, urnis quas foratis inritus ludit labor,
<sen. med. 745-9> Danaides, coite: vestras hic. dies quaerit manus.
<sen. med. 745-9> gravior uni poena sedeat coniugis socero mei:
<sen. med. 745-9> lubricus per saxa retro Sisyphum volvat lapis,
<sen. med. 750-4> nunc meis vocata sacris, noctium sidus, veni
<sen. med. 750-4> pessimos induta vultus, fronte non una minax.
<sen. med. 750-4> Tibi move gentis vinculo solvens comam
<sen. med. 750-4> secreta nudo nemora lustravi pede
<sen. med. 750-4> et evocavi nubibus siccis aquas
<sen. med. 755-9> egique ad imum maria, et Oceanus graves
<sen. med. 755-9> interius undas aestibus victis dedit;
<sen. med. 755-9> pariterque mundus lege confusa aetheris
<sen. med. 755-9> et solem et astra vidit et vetitum mare
<sen. med. 755-9> tetigistis, ursae. temporum flexi vices:
<sen. med. 760-4> aestiva tellus floruit cantu meo,
<sen. med. 760-4> coacta messem vidit hibernam Ceres;
<sen. med. 760-4> violenta Phasis vertit in fontem vada
<sen. med. 760-4> et Hister, in tot ora divisus, truces
<sen. med. 760-4> compressit undas omnibus ripis piger.
<sen. med. 765-9> Sonuere fluctus, tumuit insanum mare
<sen. med. 765-9> tacente vento; nemoris antiqui domus
<sen. med. 765-9> emisit umbras vocis imperio meae.
<sen. med. 765-9> die relicto Phoebus in medio stetit
<sen. med. 765-9> Hyadesque nostris cantibus motae labant:
<sen. med. 770-4> adesse sacris tempus est, Phoebe, tuis.
<sen. med. 770-4> tibi haec cruenta serta texuntur manu,
<sen. med. 770-4> no vena quae serpens ligat,
<sen. med. 770-4> tibi haec Typhoeus membra quae discors
<sen. med. 770-4> qui regna concussit Iovis,
<sen. med. 775-9> vectoris istic perfidi sanguis inest,
<sen. med. 775-9> quem Nessus expirans dedit.
<sen. med. 775-9> Oetaeus isto cinere defecit rogus,
<sen. med. 775-9> qui virus Herculeum bibit,
<sen. med. 775-9> piae sororis, impiae matris, facem
<sen. med. 780-4> ultricis Althaeae vides,
<sen. med. 780-4> reliquit istas invio plumas specu
<sen. med. 780-4> Harpyia, dum Zeten fugit,
<sen. med. 780-4> his adice pinnas sauciae Stymphalidos
<sen. med. 780-4> Lernaea passae spicula,
<sen. med. 785-9> sonuistis, arae, tripodas agnosco meos
<sen. med. 785-9> favente commotos dea.
<sen. med. 785-9> Video Triviae currus agiles,
<sen. med. 785-9> non quos pleno lucida vultu
<sen. med. 785-9> pernox agitat,
<sen. med. 790-4> sed quos facie Iurida maesta,
<sen. med. 790-4> cum Thessalicis vexata minis
<sen. med. 790-4> caelum freno propiore legit.
<sen. med. 790-4> sic face tristem pallida lucem
<sen. med. 793b> funde per auras,
<sen. med. 793b> horrore novo terre populos
<sen. med. 795-9> inque auxilium, Dictynna, tuum
<sen. med. 795-9> pretiosa sonent aera Corinthi.
<sen. med. 795-9> tibi sanguineo caespite sacrum
<sen. med. 795-9> sollemne damus,
<sen. med. 795-9> tibi de medio rapta sepulchro
<sen. med. 800-4> fax nocturnos sustulit ignes,
<sen. med. 800b> tibi mota caput
<sen. med. 800b> fiexa voces cervice dedi,
<sen. med. 800b> tibi funereo de more iacens
<sen. med. 800b> passos cingit vitta capillos,
<sen. med. 800b> tibi iactatur
<sen. med. 805-9> tristis Stygia ramus ab unda,
<sen. med. 805-9> tibi nudato pectore maenas
<sen. med. 805-9> sacro feriam bracchia cultro.
<sen. med. 805-9> manet noster sanguis ad aras:
<sen. med. 805-9> assuesce, manus, stringere ferrum
<sen. med. 810-4> carosque pati posse cruores.
<sen. med. 810-4> sacrum laticem percussa dedi.
<sen. med. 810-4> quodsi nimium saepe vocari
<sen. med. 810-4> querens votis, ignosce precor:
<sen. med. 810-4> causa vocandi, Persei, tuos
<sen. med. 815-9> saepius arcus una atque eadem est
<sen. med. 815-9> semper Iason.
<sen. med. 815-9> tu nunc vestes tinge Creusae,
<sen. med. 815-9> quas cum primum sumpserit, imas
<sen. med. 815-9> urat serpens flamma medullas.
<sen. med. 820-4> ignis fulvo elusus in auro
<sen. med. 820-4> latet obscurus, quem mihi caeli
<sen. med. 820-4> qui furta luit viscere feto
<sen. med. 820-4> dedit et docuit condere vires
<sen. med. 820-4> arte, Prometheus, dedit et tenui
<sen. med. 825-9> sulphure tectos Mulciber ignes,
<sen. med. 825-9> et vivacis fulgura flammae
<sen. med. 825-9> de cognato Phaethonte tuli.
<sen. med. 825-9> habeo en dirae dona Chimaerae,
<sen. med. 825-9> habeo flammas
<sen. med. 830-4> usto tauri gutture raptas,
<sen. med. 830-4> quas permixto felle Medusae
<sen. med. 830-4> tacitum iussi servare malum,
<sen. med. 830-4> adde venenis stimulos, Hecate,
<sen. med. 830-4> donisque meis
<sen. med. 835-9> semina flammae condita serva.
<sen. med. 835-9> fallant visus tactusque ferant,
<sen. med. 835-9> meet in pectus venasque calor,
<sen. med. 835-9> stillent artus ossaque tument
<sen. med. 838b> vincatque suas
<sen. med. 838b> flagrante coma nova nupta faces.
<sen. med. 840-4> Vota tenentur: ter latratus
<sen. med. 840-4> audax Hecate dedit et sacros
<sen. med. 840-4> edidit ignes face lucifera.
<sen. med. 840-4> Peracta vis est omnis: huc natos voca,
<sen. med. 840-4> pretiosa per quos dona nubenti feram,
<sen. med. 845-9> ite, ite, nati, matris infaustae genus,
<sen. med. 845-9> placate vobis munere et multa prece
<sen. med. 845-9> dominam ac novercam.. vadite et celeres domum
<sen. med. 845-9> referte gressus, ultimo amplexu ut fruar,
<sen. med. 845-9> Quonam cruenta maenas
<sen. med. 850-4> praeceps amore saevo
<sen. med. 850-4> rapitur? quod impotenti
<sen. med. 850-4> facilius parat furore?—
<sen. med. 850-4> vultus citatus ira
<sen. med. 850-4> riget et caput feroci
<sen. med. 855-9> quatiens superba motu
<sen. med. 855-9> regi minatur ultro.
<sen. med. 855-9> quis credat exulem?
<sen. med. 855-9> flagrant genae rubentes.
<sen. med. 855-9> pallor fugat ruborem,
<sen. med. 860-4> nullum vagante forma
<sen. med. 860-4> servat diu colorem.—
<sen. med. 860-4> huc fert pedes et illuc,
<sen. med. 860-4> ut tigris orba natis
<sen. med. 860-4> cursu furente lustrat
<sen. med. 865-9> Grangeticum nemus.
<sen. med. 865-9> frenare nescit iras
<sen. med. 865-9> Medea, non amores;
<sen. med. 865-9> nunc ira amorque causam
<sen. med. 865-9> iunxere: quid sequetur?
<sen. med. 870-4> quando efferet Pelasgis
<sen. med. 870-4> nefanda Colchis arvis
<sen. med. 870-4> gressum metuque solvet
<sen. med. 870-4> regnum simulque reges?—
<sen. med. 870-4> nunc, Phoebe, mitte currus
<sen. med. 875-9> nullo morante loro,
<sen. med. 875-9> nox condat alma lucem,
<sen. med. 875-9> mergat diem timendum
<sen. med. 875-9> dux noctis Hesperus.
<sen. med. 875-9> Periere cuncta, concidit regni status,
<sen. med. 880-4> nata atque, genitor cinere permixto iacent.
<sen. med. 880-4> Qua fraude capti?
<sen. med. 880-4> Qua solent reges capi:
<sen. med. 880-4> donis.
<sen. med. 880-4> In illis esse quis potuit dolus?
<sen. med. 880-4> Et ipse miror vixque iam facto malo
<sen. med. 880-4> potuisse fieri credo.
<sen. med. 880-4> Quis cladis modus?
<sen. med. 885-9> Avidus per omnem regiae partem furit .
<sen. med. 885-9> ut iussus ignis: iam domus tota occidit,
<sen. med. 885-9> urbi timetur.
<sen. med. 885-9> Vnda flammas opprimat.
<sen. med. 885-9> Et hoc in ista clade mirandum accidit:
<sen. med. 885-9> alit unda flammas, quoque prohibetur magis,
<sen. med. 890-4> magis ardet ignis: ipsa praesidia occupat.
<sen. med. 890-4> Effer citatum sede Pelopea gradum,
<sen. med. 890-4> Medea, praeceps quaslibet terras pete.
<sen. med. 890-4> Egone ut recedam? si profugissem prius,
<sen. med. 890-4> ad hoc redirem, nuptias specto novas,
<sen. med. 895-9> quid, anime, cessas? sequere felicem impetum.
<sen. med. 895-9> pars ultionis ista, qua gaudes, quota est?
<sen. med. 895-9> amas adhuc, furiosa, si satis est tibi
<sen. med. 895-9> caelebs Iason, quaere poenarum genus
<sen. med. 895-9> haut usitatum iamque sic temet para:
<sen. med. 900-4> fas omne cedat, abeat expulsus pudor;
<sen. med. 900-4> vindicta levis est quam ferunt purae manus,
<sen. med. 900-4> incumbe in iras teque languentem excita
<sen. med. 900-4> penitusque veteres pectore ex imo impetus
<sen. med. 900-4> violenter hauri. quicquid admissum est adhuc,
<sen. med. 905-9> pietas vocetur, hoc agam et faxo sciant
<sen. med. 905-9> quam levia fuerint quamque vulgaris notae
<sen. med. 905-9> quae commodavi scelera, prolusit dolor
<sen. med. 905-9> per ista noster: quid manus poterant rudes
<sen. med. 905-9> audere magnum? quid puellaris furor?
<sen. med. 910-4> Medea nunc sum; crevit ingenium malis.
<sen. med. 910-4> Iuvat, iuvat rapuisse fraternum caput;
<sen. med. 910-4> artus iuvat secuisse et arcano patrem
<sen. med. 910-4> spoliasse sacro, iuvat in exitium senis
<sen. med. 910-4> armasse natas, quaere materiam, dolor:
<sen. med. 915-9> ad omne facinus non rudem dextram afferes.
<sen. med. 915-9> Quo te igitur, ira, mittis, aut quae perfido
<sen. med. 915-9> intendis hosti tela? nescio quid ferox
<sen. med. 915-9> decrevit animus intus et nondum sibi
<sen. med. 915-9> audet fateri, stulta properavi nimis:
<sen. med. 920-4> ex paelice utinam liberos hostis meus
<sen. med. 920-4> aliquos haberet— quicquid ex illo tuum est,
<sen. med. 920-4> Creusa peperit, placuit hoc poenae genus,
<sen. med. 920-4> meritoque placuit: ultimum, agnosco, scelus
<sen. med. 920-4> animo parandum est— liberi quondam mei,
<sen. med. 925-9> vos pro paternis sceleribus poenas date.
<sen. med. 925-9> Cor pepulit horror, membra torpescunt gelu
<sen. med. 925-9> pectusque tremuit. ira discessit loco
<sen. med. 925-9> materque tota coniuge expulsa redit,
<sen. med. 925-9> egone ut meorum liberum ac prolis meae
<sen. med. 930-4> fundam cruorem? melius, a, demens furor!
<sen. med. 930-4> incognitum istud facinus ac dirum nefas
<sen. med. 930-4> a me quoque absit; quod scelus miseri luent?
<sen. med. 930-4> scelus est Iason genitor et maius scelus
<sen. med. 930-4> Medea mater— occidant, non sunt mei;
<sen. med. 935-9> pereant, mei sunt. crimine et culpa carent,
<sen. med. 935-9> sunt innocentes: fateor, et frater fuit.
<sen. med. 935-9> quid, anime, titubas? ora quid lacrimae rigant
<sen. med. 935-9> variamque nunc huc ira, nunc illuc amor
<sen. med. 935-9> diducit? anceps aestus incertam rapit;
<sen. med. 940-4> ut saeva rapidi bella cum venti gerunt
<sen. med. 940-4> utrimque fluctus maria discordes agunt
<sen. med. 940-4> dubiumque fervet pelagus, haut aliter meum
<sen. med. 940-4> cor fluctuatur. ira pietatem fugat
<sen. med. 940-4> iramque pietas— cede pietati, dolor.
<sen. med. 945-9> Huc, cara proles, unicum afflictae domus
<sen. med. 945-9> solamen, huc vos ferte et infusos mihi
<sen. med. 945-9> coniungite artus, habeat incolumes pater,
<sen. med. 945-9> dum et mater habeat, urguet exilium ac fuga.
<sen. med. 945-9> iam iam meo rapientur avulsi e sinu,
<sen. med. 950-4> flentes, gementes osculis pereant patri,
<sen. med. 950-4> periere matri, rursus increscit dolor
<sen. med. 950-4> et fervet odium, repetit invitam manum
<sen. med. 950-4> antiqua Erinys. ira, qua ducis, sequor,
<sen. med. 950-4> utinam superbae turba Tantalidos meo
<sen. med. 955-9> exisset utero bisque septenos parens
<sen. med. 955-9> natos tulissem! sterilis in poenas fui—
<sen. med. 955-9> fratri patri que quod sat est, peperi duos.
<sen. med. 955-9> Quonam ista tendit turba Furiarum impotens?
<sen. med. 955-9> quem quaerit aut quo flammeos ictus parat,
<sen. med. 960-4> aut cui cruentas agmen infernum faces
<sen. med. 960-4> intentat? ingens anguis excusso sonat
<sen. med. 960-4> tortus flagello, quem trabe infesta petit
<sen. med. 960-4> Megaera? cuius umbra dispersis venit
<sen. med. 960-4> incerta membris? frater est, poenas petit:
<sen. med. 965-9> dabimus., sed omnes, fige luminibus faces,
<sen. med. 965-9> lania, perure, pectus en Furiis patet.
<sen. med. 965-9> Discedere a me, frater, ultrices deas
<sen. med. 965-9> manesque ad imos ire securas iube:
<sen. med. 965-9> mihi me relinque et utere hac, frater, manu
<sen. med. 970-4> quae strinxit ensem— victima manes tuos
<sen. med. 970-4> placamus ista. quid repens affert sonus?
<sen. med. 970-4> parentur arma meque in exitium petunt.
<sen. med. 970-4> excelsa nostrae tecta conscendam domus
<sen. med. 970-4> caede incohata, perge tu mecum comes.
<sen. med. 975-9> tuum quoque ipsa corpus hinc mecum aveham.
<sen. med. 975-9> nunc hoc age, anime: non in occulto tibi est
<sen. med. 975-9> perdenda virtus; approba populo manum.
<sen. med. 975-9> Quicumque regum cladibus fidus doles,
<sen. med. 975-9> concurre, ut ipsam sceleris auctorem horridi
<sen. med. 980-4> capiamus, huc, huc fortis, armiferi cohors
<sen. med. 980-4> conferte tela, vertite ex imo domum.
<sen. med. 980-4> Iam iam recepi sceptra germanum patrem,
<sen. med. 980-4> spoliumque Colchi pecudis auratae tenent;
<sen. med. 980-4> rediere regna, rapta virginitas redit,
<sen. med. 985-9> o placida tandem numina, o festum diem,
<sen. med. 985-9> o nuptialem! vade, perfectum est scelus,
<sen. med. 985-9> vindicta nondum: perage, dum faciunt manus,
<sen. med. 985-9> quid nunc moreris, anime? quid dubitas potens?
<sen. med. 985-9> iam cecidit ira. paenitet facti, pudet,
<sen. med. 990-4> quid, misera, feci? misera? paeniteat licet,
<sen. med. 990-4> feci— voluptas magna me invitam subit,
<sen. med. 990-4> et ecce crescit, derat hoc unum mihi,
<sen. med. 990-4> spectator iste. nil adhuc facti reor:
<sen. med. 990-4> quicquid sine isto fecimus sceleris perit.
<sen. med. 995-9> En ipsa tecti parte praecipiti imminet.
<sen. med. 995-9> huc rapiat ignes aliquis, ut flammis cadat
<sen. med. 995-9> suis perusta.
<sen. med. 995-9> Congere extremum tuis
<sen. med. 995-9> ' natis, Iason, funus, ac tumulum strue:
<sen. med. 995-9> coniunx socerque iusta iam functis habent,
<sen. med. 1000-4> a me sepulti; gnatus hic fatum tulit,
<sen. med. 1000-4> hic te vidente dabitur exitio pari.
<sen. med. 1000-4> Per numen omne perque communes fugas
<sen. med. 1000-4> torosque, quos non nostra violavit fides,
<sen. med. 1000-4> iam parce nato. si quod est crimen, meum est:
<sen. med. 1005-9> me dedo morti; noxium macta caput.
<sen. med. 1005-9> Hac qua recusas, qua doles, ferrum exigam.
<sen. med. 1005-9> i nunc, superbe, virginum thalamos pete,
<sen. med. 1005-9> relinque matres,
<sen. med. 1005-9> Vnus est poenae satis.
<sen. med. 1005-9> Si posset una caede satiari haec manus,
<sen. med. 1010-4> nullam petisset, ut duos perimam, tamen
<sen. med. 1010-4> nimium est dolori numerus angustus meo.
<sen. med. 1010-4> in matre si quod pignus etiamnunc latet,
<sen. med. 1010-4> scrutabor ense viscera et ferro extraham.
<sen. med. 1010-4> Iam perage coeptum facinus, haut ultra precor,
<sen. med. 1015-9> moramque saltem supplicis dona meis.
<sen. med. 1015-9> Perfruere lento scelere, ne propera, dolor:
<sen. med. 1015-9> meus dies est; tempore accepto utimur.
<sen. med. 1015-9> Infesta, memet perime.
<sen. med. 1015-9> Misereri iubes.
<sen. med. 1015-9> bene est, peractum est. plura non habui, dolor,
<sen. med. 1020-4> quae tibi litarem. lumina huc tumida alleva,
<sen. med. 1020-4> ingrate Iason, coniugem agnoscis tuam?
<sen. med. 1020-4> sic fugere soleo, patuit in caelum via:
<sen. med. 1020-4> squamosa gemini colla serpentes iugo
<sen. med. 1020-4> summissa praebent, recipe iam gnatoa, parens;
<sen. med. 1025-9> ego inter auras aliti curru vehar.
<sen. med. 1025-9> Per alta vade spatia sublimi aethere,
<sen. med. 1025-9> testare nullos esse, qua veneris, deos.
