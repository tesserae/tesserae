<lupus. vers. 1.1>	Hunc heros librum legum conscribere fecit
<lupus. vers. 1.2>	Evrardus, prudens prudentibus omnia vexit.
<lupus. vers. 1.3>	Quisquis amat cunctas legum cognoscere causas
<lupus. vers. 1.4>	Arbiter et clarus vult omnibus ipse videri,
<lupus. vers. 1.5>	Hunc avidus cupiens oculis animoque requirat.
<lupus. vers. 1.6>	Depictos Salicos Francos in fronte videbit,
<lupus. vers. 1.7>	Post legem quorum conscriptam cernet et ipsam.
<lupus. vers. 1.8>	Cognoscet libro Ribuenses iamque sequenti,
<lupus. vers. 1.9>	Consequitur quorum lex crimina multa perartans.
<lupus. vers. 1.10>	Effigies Langobardorum tercius ornat,
<lupus. vers. 1.11>	Collectam legem cernes mirabile visu.
<lupus. vers. 1.12>	Post pictos multos Alamannos ipse videbis,
<lupus. vers. 1.13>	Et legem quorum cernes iam iamque sequentem.
<lupus. vers. 1.14>	Ast Baioaria lex quintum tenet ipsa libellum.
<lupus. vers. 1.15>	Quam pulchras poteris, si velis, forte videre
<lupus. vers. 1.16>	Effigies, lector, Francorum scema per evum!
<lupus. vers. 1.17>	En Carolus cum Pippino quam fulget in vultu,
<lupus. vers. 1.18>	En Hludovicus Cesar quamque Hlotharius heros,
<lupus. vers. 1.19>	Ipsorum quantum et leges per cuncta tonantes!
<lupus. vers. 1.20>	Nunc fulgent, fulgebunt, quod deus addat, et ultra.

<lupus. vers. 2.1>	Hos tibi versiculos, prudens Evrarde,   benivolos
<lupus. vers. 2.2>	Descripsi paucis infimus ecce Lupus.
<lupus. vers. 2.3>	Si deus eternus vite superadderit annos,
<lupus. vers. 2.4>	Tunc maiora, reor, dignius ipse canam.
<lupus. vers. 2.5>	Te pater atque patris prolis, te spiritus almus
<lupus. vers. 2.6>	Protegat, exaltet, salvet, honoret, amet.