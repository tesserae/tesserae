<cyprianus_gallus. hept. 4.1> Verterat interea solitis recursibus annus,
<cyprianus_gallus. hept. 4.2> mensibus explicitis sua per uestigia currens,
<cyprianus_gallus. hept. 4.3> postquam lecta deo pubes Nilotica liquit
<cyprianus_gallus. hept. 4.4> litora et e Pharia tandem migrarat harena;
<cyprianus_gallus. hept. 4.5> cum deus astrigera fulgens de sede locutus
<cyprianus_gallus. hept. 4.6> imperat, ut uates tribuum mandata tribunis
<cyprianus_gallus. hept. 4.7> certa ferat plebemque dehinc percenseat omnem,
<cyprianus_gallus. hept. 4.8> sepositis pueris et quos iam grandior aetas
<cyprianus_gallus. hept. 4.9> exhibet inmunes trepidi sub cura duelli,
<cyprianus_gallus. hept. 4.10> ut, quae summa fiat, bis denis noscat ab annis.
<cyprianus_gallus. hept. 4.11> illi alacres relegunt numero currente per omnes
<cyprianus_gallus. hept. 4.12> turmas quisque suas cursimque inspecta locuntur
<cyprianus_gallus. hept. 4.13> nomina, bissenis tribubus quae condita perstant.
<cyprianus_gallus. hept. 4.14> haec sexcenta simul conplerunt et tria iunctim
<cyprianus_gallus. hept. 4.15> milia, quingentos pariter si iungere cures
<cyprianus_gallus. hept. 4.16> quinquies et denos, domuum cum deinde uiritim
<cyprianus_gallus. hept. 4.17> notio perdocuit procerum bis milia sena.
<cyprianus_gallus. hept. 4.18> Leuitas uero, domini quos cura sacrorum
<cyprianus_gallus. hept. 4.19> sola manet, uetuit plebis coniungere summae.
<cyprianus_gallus. hept. 4.20> hinc adlecta deo Getsonum milia septem,
<cyprianus_gallus. hept. 4.21> quingentis pariter positis; Gaada seorsum
<cyprianus_gallus. hept. 4.22> bis quaterna facit sexcentis comminus auctis;
<cyprianus_gallus. hept. 4.23> tertia bis temis sed milibus atque ducentis
<cyprianus_gallus. hept. 4.24> exhibuit patrio dicta sermone Merara.
<cyprianus_gallus. hept. 4.25> has diuersa manet quoniam custodia summas
<cyprianus_gallus. hept. 4.26> sacrorum templique dei, sic castra sequestrant.
<cyprianus_gallus. hept. 4.27> prima legit pelagus; alia se porgit ad austrum;
<cyprianus_gallus. hept. 4.28> tertia praegehdas aquilonis respicit auras.
<cyprianus_gallus. hept. 4.29> at qua prima rubet uenientis flamma diei,
<cyprianus_gallus. hept. 4.30> maxima conspicui ponunt tentoria uatis.
<cyprianus_gallus. hept. 4.31> hinc genitos primo pueros dinoscere partu
<cyprianus_gallus. hept. 4.32> et domino sacrare parat, qui milia conplet
<cyprianus_gallus. hept. 4.33> bis undena, simul bis centum si superaddas
<cyprianus_gallus. hept. 4.34> septies et denos, pro quis adsumere dragmam
<cyprianus_gallus. hept. 4.35> uatibus est licitum sacrisque addicere templi,
<cyprianus_gallus. hept. 4.36> emptos cum ueluti diuina eliminet ara.
<cyprianus_gallus. hept. 4.37> ilicet adplicitos sacrarum ad munera rerum
<cyprianus_gallus. hept. 4.38> ex Getsona manu Gadaque et dicta Merara
<cyprianus_gallus. hept. 4.39> bis quaterna legunt quingentis milia iunctis,
<cyprianus_gallus. hept. 4.40> quinquaginta super positis, quos ferre seorsum
<cyprianus_gallus. hept. 4.41> ornamenta domus domini uel promere iussit.
<cyprianus_gallus. hept. 4.42> sic ibi iam positis sumebant otia castris;
<cyprianus_gallus. hept. 4.43> ex quibus excludi placuit trans limina portae,
<cyprianus_gallus. hept. 4.44> morborum quis dira tabes corruperat artus,
<cyprianus_gallus. hept. 4.45> ne ualidos inter positi contagia ferrent,
<cyprianus_gallus. hept. 4.46> abdita dum calidis errant discrimina uenis.
<cyprianus_gallus. hept. 4.47> ilicet uxori tacito qui pectore zelat,
<cyprianus_gallus. hept. 4.48> nec testem, qui prodat, habet, si serus adulter
<cyprianus_gallus. hept. 4.49> polluerit casti quondam cubilia fulchri,
<cyprianus_gallus. hept. 4.50> ad uatem festinus eat coramque praesentet.
<cyprianus_gallus. hept. 4.51> quam credit peccasse sibi. canamque farinam,
<cyprianus_gallus. hept. 4.52> hordea quam faciunt, sacratum promat ad altar.
<cyprianus_gallus. hept. 4.53> quam nec ture Imat, nec pingui inroret oliuo.
<cyprianus_gallus. hept. 4.54> praeuidus hic uates undam de fonte capessat
<cyprianus_gallus. hept. 4.55> fictilibus labris, modico quam puluere tinguat
<cyprianus_gallus. hept. 4.56> quem capit e media pronus testudine templi.
<cyprianus_gallus. hept. 4.57> mox illam nudare caput palmisque tenere
<cyprianus_gallus. hept. 4.58> conpellet geminis memoris libamina sacri.
<cyprianus_gallus. hept. 4.59> utque bibat latices secum maledicta tenentes.
<cyprianus_gallus. hept. 4.60> conpellet senior. quae St si criminis exsora,-
<cyprianus_gallus. hept. 4.61> inlaesa cum mente manet uultuque sereno.
<cyprianus_gallus. hept. 4.62> at si sub tacitis celantur crimina fibris,
<cyprianus_gallus. hept. 4.63> turgebit subita mulier tentigine morbi,
<cyprianus_gallus. hept. 4.64> obscenumque femur putri cum carne liquescet.
<cyprianus_gallus. hept. 4.65> insuper et plebis acuit maledicta iocantis.
<cyprianus_gallus. hept. 4.66> dum facili exprobat commissa piacula risu.
<cyprianus_gallus. hept. 4.67> Haec inter casto uitam si ducere ritu
<cyprianus_gallus. hept. 4.68> mente parat quisquam uotique implere reatum
<cyprianus_gallus. hept. 4.69> peruigili exoptat sensu, ne luxus in ipso
<cyprianus_gallus. hept. 4.70> corporeus certo possit sub fine uigere:
<cyprianus_gallus. hept. 4.71> uina neget sibi nata libens et cuncta refutet
<cyprianus_gallus. hept. 4.72> pocula, quae calidis in uinum uertere lymphis
<cyprianus_gallus. hept. 4.73> aut melle aut pomis consueuit cura bibentum,
<cyprianus_gallus. hept. 4.74> cum liquidos puris renouant de fontibus haustus.
<cyprianus_gallus. hept. 4.75> horreat hic uuas, acinum nec mordeat ullum.
<cyprianus_gallus. hept. 4.76> qui uini uel rore madet, uel solibus aret
<cyprianus_gallus. hept. 4.77> in passum crispo concretus margine rimae;
<cyprianus_gallus. hept. 4.78> quin etiam laticem mordacis uitet aceti.
<cyprianus_gallus. hept. 4.79> sobria mobilibus delibans pocula riuis;
<cyprianus_gallus. hept. 4.80> concretamque gerat toto cum tempore barbam,
<cyprianus_gallus. hept. 4.81> qui uoto perscriptus erit; crinemque fluentem
<cyprianus_gallus. hept. 4.82> intonsus conseruet apex; lustrare sepulchra
<cyprianus_gallus. hept. 4.83> nesciat et patrum tumulos bustumque sororis,
<cyprianus_gallus. hept. 4.84> ut sanctus persistat honor. si forte sub isdem
<cyprianus_gallus. hept. 4.85> conpositus tectis aliquis laiauerit artus,
<cyprianus_gallus. hept. 4.86> morte obita, infectum ueluti sordescere coget.
<cyprianus_gallus. hept. 4.87> is igitur ueniam curis mordacibus oret,
<cyprianus_gallus. hept. 4.88> tondeat et crinem squalenti in uertice pastum;
<cyprianus_gallus. hept. 4.89> et cum clara dies septeno eluxerit ortu,
<cyprianus_gallus. hept. 4.90> turtures aut simili candentes pluma columbas
<cyprianus_gallus. hept. 4.91> offerat, ut uitium uatis per uerba leuetur
<cyprianus_gallus. hept. 4.92> atque precem; iactura tamen sit temporis eius,
<cyprianus_gallus. hept. 4.93> quo prius abstemius fuerat, rursusque capessat
<cyprianus_gallus. hept. 4.94> principia optatis iterum currentia uotis,
<cyprianus_gallus. hept. 4.95> quaesitam ut meritis ualeat contingere metam.
<cyprianus_gallus. hept. 4.96> omnibus his gestis, postquam sua praemia conpos
<cyprianus_gallus. hept. 4.97> certa tenet, similes albentis uelleris agnos
<cyprianus_gallus. hept. 4.98> offerat, expliciti bidentes cursibus anni;
<cyprianus_gallus. hept. 4.99> unus ut occumbat quaesitae ad praemia mercis
<cyprianus_gallus. hept. 4.100> peccatumque leuet; nitidi iam corporis alter
<cyprianus_gallus. hept. 4.101> atque salutiferos aries decumbat ad actus.
<cyprianus_gallus. hept. 4.102> ille etiam niueos panes conspargat oliuo,
<cyprianus_gallus. hept. 4.103> et quidquid sacri ueteris sollemnia poscunt,
<cyprianus_gallus. hept. 4.104> ut ualeat rursum desueta adsumere pocla.
<cyprianus_gallus. hept. 4.105> ergo agite, et plebem quotiens sacrare precatu
<cyprianus_gallus. hept. 4.106> orantem cupitis, hoc Christum poscite fatu:
<cyprianus_gallus. hept. 4.107> "Dextera uerticibus hominum dum prona recumbit,
<cyprianus_gallus. hept. 4.108> candidus aetheria uobis benedicat ab aula
<cyprianus_gallus. hept. 4.109> omnipotens, custosque fiat per saecula uester,
<cyprianus_gallus. hept. 4.110> fulgentemque deus faciem super omnia uestrum
<cyprianus_gallus. hept. 4.111> attollat capita, et sit miserator in aeuum;
<cyprianus_gallus. hept. 4.112> eleuet et uultus, ut uos de sede reuisat
<cyprianus_gallus. hept. 4.113> inclita et ingenti dominus det munere pacem."
<cyprianus_gallus. hept. 4.114> nec minus interea uates circum omnia promptus
<cyprianus_gallus. hept. 4.115> iussa dei primam castris socialibus aedem
<cyprianus_gallus. hept. 4.116> exornat domini pinguique inrorat oliuo.
<cyprianus_gallus. hept. 4.117> et quaecumque nitent argento effecta uel auro
<cyprianus_gallus. hept. 4.118> uasa domus sanctae, simili de flumine lauit.
<cyprianus_gallus. hept. 4.119> plaustra dehinc, tribuum dederant quae iuncta tribuni,
<cyprianus_gallus. hept. 4.120> cornigeris bobus parilem diuisit ad usum
<cyprianus_gallus. hept. 4.121> Leuitisque dedit; geminis bis ducta iuuencis
<cyprianus_gallus. hept. 4.122> carra duo primae Getsonum tradita turmae;
<cyprianus_gallus. hept. 4.123> at Merara cohors quaterno bis boue iuncta
<cyprianus_gallus. hept. 4.124> quattuor accepit rebus carpenta ferendis,
<cyprianus_gallus. hept. 4.125> quae sacris sunt facta dei; nam sola Gaada
<cyprianus_gallus. hept. 4.126> inmunis donis gestauit pondera collo.
<cyprianus_gallus. hept. 4.127> Interea tribuum proceres pia dona ferentes
<cyprianus_gallus. hept. 4.128> discretos habuere dies; namque agmina plebis
<cyprianus_gallus. hept. 4.129> sunt quingenta, simul uiginti et milia bina,
<cyprianus_gallus. hept. 4.130> bis senis ducenda uiris, quorum ordine primo
<cyprianus_gallus. hept. 4.131> uouit Iuda tribus donum Nassone tribuno;
<cyprianus_gallus. hept. 4.132> in quo uasa dedit argento insignia fuluo,
<cyprianus_gallus. hept. 4.133> quae simul expletis faciunt bis pondera centum
<cyprianus_gallus. hept. 4.134> atque decem, niuea prorsum siligine plena,,
<cyprianus_gallus. hept. 4.135> sacrorum ex more riuo uiridantis oliui
<cyprianus_gallus. hept. 4.136> praemadida uitulumque dehinc agnumque nitentem
<cyprianus_gallus. hept. 4.137> arietemque simul, haedus cui iungitur albens,
<cyprianus_gallus. hept. 4.138> qui peccata leuat, simili cum fronte iuuencas
<cyprianus_gallus. hept. 4.139> una duas, quae sacra iuuant coniuncta saluti,
<cyprianus_gallus. hept. 4.140> arietes quinque hircosque agnasque sequentes
<cyprianus_gallus. hept. 4.141> consimili numero: primi sunt muneris ista.
<cyprianus_gallus. hept. 4.142> Post haec quaeque tribus discretis laeta diebus
<cyprianus_gallus. hept. 4.143> dona dedit nusquam fraterno in munere discors,
<cyprianus_gallus. hept. 4.144> omnibus in uasis pariter si summa locetur.
<cyprianus_gallus. hept. 4.145> at uero in gabatis caelato ardentibus auro
<cyprianus_gallus. hept. 4.146> uiginti centumque fiunt per pondera librae.
<cyprianus_gallus. hept. 4.147> Haec ubi deuouit sacrorum insignia uates,
<cyprianus_gallus. hept. 4.148> effantem dominum sacrata audiuit in aede,
<cyprianus_gallus. hept. 4.149> dum super eximia rutilans fastigia candet
<cyprianus_gallus. hept. 4.150> . atque (Jherubinos inter dat dogmata. legis.
<cyprianus_gallus. hept. 4.151> nec minus et positae diuersa in parte lucernae
<cyprianus_gallus. hept. 4.152> bis senas uomuere faces, quas candidus ordo
<cyprianus_gallus. hept. 4.153> distinctim rutilare dedit, dum brachia pandit
<cyprianus_gallus. hept. 4.154> aurea ceriforum, discreta et lumina fulcit.
<cyprianus_gallus. hept. 4.155> Interea Leuita manus donaria tractans
<cyprianus_gallus. hept. 4.156> a bis uicenis et quinque adsumitur annis,
<cyprianus_gallus. hept. 4.157> et qui seruitium iam denis quinquies annis
<cyprianus_gallus. hept. 4.158> explerit domini, uacuus sit cura parendi
<cyprianus_gallus. hept. 4.159> inque locum uetuli iuuenis succedat et adsit.
<cyprianus_gallus. hept. 4.160> quorum rore leui redduntur corpora pura
<cyprianus_gallus. hept. 4.161> fluminis aut fontis, et acuti lammina ferri
<cyprianus_gallus. hept. 4.162> caesariem comit, si crinis sorduit ingens.
<cyprianus_gallus. hept. 4.163> indumenta dehinc studio curaque lauantur,
<cyprianus_gallus. hept. 4.164> ne quando occultum maculent contagia corpus..
<cyprianus_gallus. hept. 4.165> Haec inter de plebe uiri, quos criminis atrox
<cyprianus_gallus. hept. 4.166> cura sequebatur, animo dum teste fatentur, '
<cyprianus_gallus. hept. 4.167> exorant procerem, si possent pascha sacratum
<cyprianus_gallus. hept. 4.168> consueto celebrare die; quos ille parumper
<cyprianus_gallus. hept. 4.169> sustinet ac domini subnixus iussa precatur
<cyprianus_gallus. hept. 4.170> mandatumque refert, quod tinctis crimine ius est
<cyprianus_gallus. hept. 4.171> insignem sacrare diem cultumque referre.
<cyprianus_gallus. hept. 4.172> quem nox laeta monet, decurso cum uenit anno.
<cyprianus_gallus. hept. 4.173> At uero innocuus populi si festa retractet,
<cyprianus_gallus. hept. 4.174> nec procul a templo teneat hunc cura uiandi.
<cyprianus_gallus. hept. 4.175> crimen habet mortis: lex est haec omnibus aequa.
<cyprianus_gallus. hept. 4.176> Postquam cuncta pius perfecit munia uates.
<cyprianus_gallus. hept. 4.177> quae templo sunt digna dei, mox agmina mouit
<cyprianus_gallus. hept. 4.178> temHcasque tubas ualidis clangoribus implet.
<cyprianus_gallus. hept. 4.179> quas prius argento domini per iussa pararat.
<cyprianus_gallus. hept. 4.180> lammina dum tenuis teretem sinuatur in orbem.
<cyprianus_gallus. hept. 4.181> exiguumque signum uentosa ad murmura pandit
<cyprianus_gallus. hept. 4.182> ordinibus positis, ut primo bucina cantu
<cyprianus_gallus. hept. 4.183> sollicitas acies ad sancta oracula sistat.
<cyprianus_gallus. hept. 4.184> haec properat prima castrorum portio, quae se
<cyprianus_gallus. hept. 4.185> porrigit aurorae primaque ad lumina solis.
<cyprianus_gallus. hept. 4.186> cumque alios sonitus iteret tuba, prodeat agmen,
<cyprianus_gallus. hept. 4.187> quod leuis obuerso de cardine respicit auster.
<cyprianus_gallus. hept. 4.188> tertius at crepitus litui legionibus illis
<cyprianus_gallus. hept. 4.189> dat signum, quae castra tenent contermina ponto,
<cyprianus_gallus. hept. 4.190> post quas uasa. legit aquiloni obiecta iuuentus.
<cyprianus_gallus. hept. 4.191> at cum Leuitae diuina ad munia lecti .
<cyprianus_gallus. hept. 4.192> agmina. conmorant, Aronis pignora uatis,
<cyprianus_gallus. hept. 4.193> iam tum pontifices, lituos mSare manebat
<cyprianus_gallus. hept. 4.194> cura decens cunctaque deo transcripta ciere.
<cyprianus_gallus. hept. 4.195> deueniunt primis longa in deserta uadentes
<cyprianus_gallus. hept. 4.196> ad Pharana locum castris; hic uates amico
<cyprianus_gallus. hept. 4.197> exorat generum fatu Raguele creatum
<cyprianus_gallus. hept. 4.198> Obabum iuuenem, terrae Madanitis alumnum.
<cyprianus_gallus. hept. 4.199> ut pariter gradiens promissa ad regna ueniret,
<cyprianus_gallus. hept. 4.200> in quibus ubertim manarent dulcia plenis
<cyprianus_gallus. hept. 4.201> mella fauis niuei multo cum flumine lactis.
<cyprianus_gallus. hept. 4.202> sed piger et dubia paulisper mente moratus
<cyprianus_gallus. hept. 4.203> ad patrias mauult cursum conuertere sedes,
<cyprianus_gallus. hept. 4.204> nequaquam edomitus soceri sermone rogantis:
<cyprianus_gallus. hept. 4.205> ,, Cur, inquit, diuersus abis? huc dirige mentem:
<cyprianus_gallus. hept. 4.206> quo domini nos regna uocant, quae ditia semper.
<cyprianus_gallus. hept. 4.207> semper honorata nulla sub labe uacillant.
<cyprianus_gallus. hept. 4.208> et quae causa tamen tam dura et nescia nobis
<cyprianus_gallus. hept. 4.209> te mouet, ut fines repetas gentemque paternam ?
<cyprianus_gallus. hept. 4.210> quam procul et dudum, sensu meliora petente,
<cyprianus_gallus. hept. 4.211> dimissam mediis heremus disiungit harenis:
<cyprianus_gallus. hept. 4.212> in quo nulla tuos mouit sententia sensus.
<cyprianus_gallus. hept. 4.213> et potuit tum causa fore, quia iustius ista
<cyprianus_gallus. hept. 4.214> . percuperes, cum nulla uagis currentia riuis
<cyprianus_gallus. hept. 4.215> pocla forent calidoque arderent sidere solis,
<cyprianus_gallus. hept. 4.216> cumque iter ambiguum et spes incerta futuri
<cyprianus_gallus. hept. 4.217> ignaros quateret. at nunc iam fine sub ipsa
<cyprianus_gallus. hept. 4.218> laboris modici, cum se felicia regna
<cyprianus_gallus. hept. 4.219> exhibeant iungantque dei, sic mente uacillas,
<cyprianus_gallus. hept. 4.220> ceu suadeam peiora tibi, quam sensibus opto.
<cyprianus_gallus. hept. 4.221> quin potius, iuuenis, caro te redde parenti,
<cyprianus_gallus. hept. 4.222> et coeptam percurre uiam munusque receptum
<cyprianus_gallus. hept. 4.223> perfice, ut optatis cum primum sedibus omnes
<cyprianus_gallus. hept. 4.224> condiderit dominus, quae sunt meliora capessas,
<cyprianus_gallus. hept. 4.225> et proceres inter positus sis grandior actu. '
<cyprianus_gallus. hept. 4.226> Inde abeunt montemque dei posterga relinquunt:
<cyprianus_gallus. hept. 4.227> nec minus aetherii custodem dogmatis arcam
<cyprianus_gallus. hept. 4.228> castra sequebantur, postquam se tertius alto
<cyprianus_gallus. hept. 4.229> lucifer extulerat caelo, iam nocte relicta,
<cyprianus_gallus. hept. 4.230> ut sanctis domini semper praeeuntibus esset
<cyprianus_gallus. hept. 4.231> iusta quies populo, multo sub fasce uianti
<cyprianus_gallus. hept. 4.232> inde prius uates, dum signum sedulus offert
<cyprianus_gallus. hept. 4.233> agminibus primis, haec supplex uerba profatur
<cyprianus_gallus. hept. 4.234> "Sublimis consurge, deus, atque hostica promptim
<cyprianus_gallus. hept. 4.235> milia disperge; fugiant bellare parantes
<cyprianus_gallus. hept. 4.236> aduersum tua castra, deus, quique inpete sensu
<cyprianus_gallus. hept. 4.237> oderunt te, summe sator; tu robora contra
<cyprianus_gallus. hept. 4.238> quamuis firma uales uerbo sternenda perenni."
<cyprianus_gallus. hept. 4.239> dicentem nubs clara tegit agmenque refertum
<cyprianus_gallus. hept. 4.240> inmensasque acies obtentu uestis inumbrat.
<cyprianus_gallus. hept. 4.241> at populus truculenta ferox dum murmura uoluit,
<cyprianus_gallus. hept. 4.242> misit et in dominum rabiosae obprobria linguae.
<cyprianus_gallus. hept. 4.243> quae propter sublimis apex delabitur ignis
<cyprianus_gallus. hept. 4.244> aethere de supero plebemque et castra peredit
<cyprianus_gallus. hept. 4.245> parte tenus certa, sed flammas triste micantes
<cyprianus_gallus. hept. 4.246> in segetem poenae iucunda oratio sanctis
<cyprianus_gallus. hept. 4.247> auribus extinxit canoque in puluere soluit;
<cyprianus_gallus. hept. 4.248> dum pius obstipa uates ceruice laborat
<cyprianus_gallus. hept. 4.249> inmensumque deum tanto pro crimine poscit,
<cyprianus_gallus. hept. 4.250> atque iterat solum populi tolerare tumultus
<cyprianus_gallus. hept. 4.251> adsiduos fesso nequiquam pectore uelle.
<cyprianus_gallus. hept. 4.252> sed dominus consueta deus solacia uati
<cyprianus_gallus. hept. 4.253> exhibet atque senes fraterno ex agmine poscit
<cyprianus_gallus. hept. 4.254> septuaginta simul, quorum sententia iuncta
<cyprianus_gallus. hept. 4.255> et numero facile iurgantum frangeret iras,
<cyprianus_gallus. hept. 4.256> cum prophetarum pariter tot consona corda
<cyprianus_gallus. hept. 4.257> uno uelut sensu diuina oracula ferrent:
<cyprianus_gallus. hept. 4.258> hi tamen ut pariles cunctis dixere loquellas,
<cyprianus_gallus. hept. 4.259> se remouent suetoque prius sermone loquuntur.
<cyprianus_gallus. hept. 4.260> nec minus et iuuenes, castrorum in parte manentes,
<cyprianus_gallus. hept. 4.261> diuina cum mente duo certissima fantur
<cyprianus_gallus. hept. 4.262> atque prophetali pariter sermone praesagant
<cyprianus_gallus. hept. 4.263> Modus et Eldadus; quod postquam nuntius aures
<cyprianus_gallus. hept. 4.264> detulit ad proceres, Iesus instantius urget,
<cyprianus_gallus. hept. 4.265> ut uelut inlicito narrantes uera relatu
<cyprianus_gallus. hept. 4.266> frenet et obiurget; sed uates protinus almo
<cyprianus_gallus. hept. 4.267> arguit adfatu mentemque ex aethere missam
<cyprianus_gallus. hept. 4.268> inuidia cohibere docet non esse fidei.
<cyprianus_gallus. hept. 4.269> ilicet Aserotum ueniunt atque aggere uasto
<cyprianus_gallus. hept. 4.270> castra locant, ceu bella forent nocturna timori.
<cyprianus_gallus. hept. 4.271> hic germana pii uatis fraterque tumescunt
<cyprianus_gallus. hept. 4.272> inuidiaque fremunt: "Cur coniunxiunctaprophetae
<cyprianus_gallus. hept. 4.273> Aethiopissa foret, et cur praesumeret unus
<cyprianus_gallus. hept. 4.274> germanis commune decus? nam se quoque summi
<cyprianus_gallus. hept. 4.275> percipere monumenta dei atque inclita. iussa. "
<cyprianus_gallus. hept. 4.276> sedulus haec uates et cunctis mitior audit
<cyprianus_gallus. hept. 4.277> innocua cum mente silens seque abdicat irae.
<cyprianus_gallus. hept. 4.278> non tamen indomitos dominus procedere motus .
<cyprianus_gallus. hept. 4.279> sublimi de sede sinit coramque locatos
<cyprianus_gallus. hept. 4.280> increpat et liquida uallatus nube profatur:
<cyprianus_gallus. hept. 4.281> ,, Quisquis erit uobis cognata e gente propheta,
<cyprianus_gallus. hept. 4.282> somnia uera magis sensu spectante uidebit
<cyprianus_gallus. hept. 4.283> nocte super media, cum se sopita relaxant
<cyprianus_gallus. hept. 4.284> sensa uirum sanctique deus dat gaudia uerbi;
<cyprianus_gallus. hept. 4.285> dum loquor et paribus sermonem accommodo dictis.
<cyprianus_gallus. hept. 4.286> qua me perspiciat, oraque et lumina cernat
<cyprianus_gallus. hept. 4.287> iuncta sibi, quae nemo ualet dinoscere uiuens?
<cyprianus_gallus. hept. 4.288> at non hic mos est, mea cum sententia uerax
<cyprianus_gallus. hept. 4.289> donatur uati, tota, qui sede fidelis
<cyprianus_gallus. hept. 4.290> est, mea dum licitis adnectit pectora sacris.
<cyprianus_gallus. hept. 4.291> ille meos coram potis est consistere uultus
<cyprianus_gallus. hept. 4.292> perspicuoque deum lustrare et cernere uisu.
<cyprianus_gallus. hept. 4.293> ambiguum nihil est nullaque aenigmata uerbis
<cyprianus_gallus. hept. 4.294> sunt inserta meis: confesso me fero uultu:
<cyprianus_gallus. hept. 4.295> ille igitur potuit domini regnantis honorem
<cyprianus_gallus. hept. 4.296> cernere et inuisum mortali aduertere lumen.
<cyprianus_gallus. hept. 4.297> et uestros inter non quiuit ponere motus
<cyprianus_gallus. hept. 4.298> mitificam pacem tristesque abolere susurros?"
<cyprianus_gallus. hept. 4.299> uix haec ediderat, cum raptim nube remota
<cyprianus_gallus. hept. 4.300> ira uenit domini Mariamque amplexa. trementem
<cyprianus_gallus. hept. 4.301> perculit et toto perfundit corpore lepram.
<cyprianus_gallus. hept. 4.302> haec exempla uidens Aaron conterritus iniit:
<cyprianus_gallus. hept. 4.303> Parce, precor, domine, iramque auerte nocentem .
<cyprianus_gallus. hept. 4.304> peccatumque meum nostraeque omitte sororis.
<cyprianus_gallus. hept. 4.305> fecimus ignari: nostros quod percutit artus,
<cyprianus_gallus. hept. 4.306> uerberat et sensus, id mors ne missa sequatur,
<cyprianus_gallus. hept. 4.307> ultrix nequitiae, custodi et consule nobis!.
<cyprianus_gallus. hept. 4.308> nec mora, cum uates precibus dat corda fraternis,
<cyprianus_gallus. hept. 4.309> supplicibus uotis domini medicamina poscens
<cyprianus_gallus. hept. 4.310> letiferam ob pestem, totos quae sparsa per artus
<cyprianus_gallus. hept. 4.311> germanae tristi torquebat uiscera. morsu.
<cyprianus_gallus. hept. 4.312> talia dum clamat: Excedit poena reatum
<cyprianus_gallus. hept. 4.313> tanta! deus, dimitte metum. morboque medere.
<cyprianus_gallus. hept. 4.314> ilicet adnuitur; sed castris femina trusa
<cyprianus_gallus. hept. 4.315> exulat atque tabem septenis passa diebus
<cyprianus_gallus. hept. 4.316> inlaesos recipit laetis cum uultibus artus
<cyprianus_gallus. hept. 4.317> consuetoque dehinc plebis celebratur honore.
<cyprianus_gallus. hept. 4.318> At Iudaea phalanx promissa ad praemia tendens
<cyprianus_gallus. hept. 4.319> signa mouet castraque dehinc Pharanis in aruis
<cyprianus_gallus. hept. 4.320> conlocat et tuto conponit moenia uallo.
<cyprianus_gallus. hept. 4.321> illic sidereo conpulsus mittere fatu
<cyprianus_gallus. hept. 4.322> bissenos iuuenes, tribuum quos esse tribunos
<cyprianus_gallus. hept. 4.323> diximus anterius. qui terram urbesque Chanannas
<cyprianus_gallus. hept. 4.324> ocius inspicerent sociisque exacta referrent.
<cyprianus_gallus. hept. 4.325> illi abeunt saltumque petunt Ematha uocatum
<cyprianus_gallus. hept. 4.326> permensique deserta heremi Chebronaque lustrant,
<cyprianus_gallus. hept. 4.327> quam populi tenuere feri Sesique Thalique.
<cyprianus_gallus. hept. 4.328> ut uentum ad uallem, iam tum quae consita ficis,
<cyprianus_gallus. hept. 4.329> dulcibus et malis, sed quae lapidosa uocantur
<cyprianus_gallus. hept. 4.330> seu granata magis, laeta cum uite uirebat.
<cyprianus_gallus. hept. 4.331> ex hac poma ferunt signum latura fidei
<cyprianus_gallus. hept. 4.332> atque etiam ex aliis. diues quae prompserat aruum.
<cyprianus_gallus. hept. 4.333> ingentem lenti detondent palmitis uuam
<cyprianus_gallus. hept. 4.334> transuersoque dehinc nitentes fuste reportant:
<cyprianus_gallus. hept. 4.335> atque quaterdenis trepida cum cura diebus
<cyprianus_gallus. hept. 4.336> praeteritis tandem, fuerant quae uisa, reportant,
<cyprianus_gallus. hept. 4.337> terrorem addentes, dum dicunt moenia uasto
<cyprianus_gallus. hept. 4.338> edita suspectu gentesque inmensa. leuantes
<cyprianus_gallus. hept. 4.339> ad caelum capita, ueluti cum plurima quercus
<cyprianus_gallus. hept. 4.340> stipitis annosi stellatis iungitur astris.
<cyprianus_gallus. hept. 4.341> Frangitur his populus, sensuque adfectus amaro
<cyprianus_gallus. hept. 4.342> triste gemit largoque umectat flumine uultus.
<cyprianus_gallus. hept. 4.343> talia dum memorat: ,,O semper laude ferendi
<cyprianus_gallus. hept. 4.344> digna uiri, quos nulla mali tam grandis imago
<cyprianus_gallus. hept. 4.345> terruit et solita functos tellure locauit!
<cyprianus_gallus. hept. 4.346> quos nec triste solum calidis ambussit harenis,
<cyprianus_gallus. hept. 4.347> et multum tolerata sitis mannaeque minutal:
<cyprianus_gallus. hept. 4.348> dulce quidem. sed felle madens. quia non iuuat artus,
<cyprianus_gallus. hept. 4.349> adfecit grauiore fame. cui sola coturnix
<cyprianus_gallus. hept. 4.350> iungitur. et tenui consumit corpora uictu.
<cyprianus_gallus. hept. 4.351> at non in Pharia quondam regione manentes
<cyprianus_gallus. hept. 4.352> tam tristes torsere cibi, cum uerrere pisces
<cyprianus_gallus. hept. 4.353> ludus erat totumque in mensis ponere Nilum
<cyprianus_gallus. hept. 4.354> uel mare uentosum uaria de plebe natantum
<cyprianus_gallus. hept. 4.355> exuere et laeta uentres laxare sagina.
<cyprianus_gallus. hept. 4.356> nos dites gregibus. cunctis nos pinguibus honis
<cyprianus_gallus. hept. 4.357> inemptos pepones aluumque inflare solentes
<cyprianus_gallus. hept. 4.358> cucumeres auido mordaces carpsimus haustu.
<cyprianus_gallus. hept. 4.359> nos alia et caepe. nos illic sectile porrum
<cyprianus_gallus. hept. 4.360> pauit et expletos somno marcente refouit.
<cyprianus_gallus. hept. 4.361> quin agite et finem iam duris ponite rebus.
<cyprianus_gallus. hept. 4.362> uertite signa citi Niloque has reddite turmas
<cyprianus_gallus. hept. 4.363> conspicuumque ducem cognata ex plebe create.
<cyprianus_gallus. hept. 4.364> qui nostrae anterius ponat momenta salutis.
<cyprianus_gallus. hept. 4.365> quam suae uel trepidi proceris. qui dicta secutus.
<cyprianus_gallus. hept. 4.366> ut dicit. metuenda dei. deserta per arua
<cyprianus_gallus. hept. 4.367> destituit miseros hostique obponit enormi,
<cyprianus_gallus. hept. 4.368> ut mortis grauiora metu patiamur inertes,
<cyprianus_gallus. hept. 4.369> dum coniunx dilecta cadit. dum filia uirgo
<cyprianus_gallus. hept. 4.370> ducitur et tumido seruit captiua tyranno.'
<cyprianus_gallus. hept. 4.371> His dictis grauiora parant; namque incita turba
<cyprianus_gallus. hept. 4.372> saxa capit totoque insurgens corpore librat.
<cyprianus_gallus. hept. 4.373> sed dum praetrepidant. dum sese ad crimina firmant,
<cyprianus_gallus. hept. 4.374> discindunt habitus proceres pronique ruentes
<cyprianus_gallus. hept. 4.375> ad terram Suxere metu cunctosque precantur.
<cyprianus_gallus. hept. 4.376> ne stolida in dubiis mittant conuicia rebus
<cyprianus_gallus. hept. 4.377> in caelum sedemque dei, neue ardua credant
<cyprianus_gallus. hept. 4.378> decretis promisaa dei; cum deinde Chalebus,
<cyprianus_gallus. hept. 4.379> Iesutis comitante fide, sic procubus orat:
<cyprianus_gallus. hept. 4.380> "Tempore quo placuit terras temptare repostas
<cyprianus_gallus. hept. 4.381> hostilesque domos uisaque expromere uobis.
<cyprianus_gallus. hept. 4.382> omnibus e tribubus primi placuere tribuni.
<cyprianus_gallus. hept. 4.383> quorum nota fides nequaquam dissona posset
<cyprianus_gallus. hept. 4.384> dicere, uel ciues mendaci eludere fatu.
<cyprianus_gallus. hept. 4.385> et nunc si parilis perstat reuerentia nostri
<cyprianus_gallus. hept. 4.386> nominis et nullis uentosa emittimus orsa.
<cyprianus_gallus. hept. 4.387> credite conpertis; nam quae fiducia ciues
<cyprianus_gallus. hept. 4.388> fallere nos faciat, domini responsa sequentes
<cyprianus_gallus. hept. 4.389> uobiscum parilique modo per cuncta uadentes?
<cyprianus_gallus. hept. 4.390> quae quidam metuenda putant, dum uultibus albus
<cyprianus_gallus. hept. 4.391> pallor inest sensusque labant formidine capti
<cyprianus_gallus. hept. 4.392> uana quidem. quia iussa dei nos maxima firmant
<cyprianus_gallus. hept. 4.393> nec uinci pelliue sinunt, licet alta gigantes
<cyprianus_gallus. hept. 4.394> colla leuent densoque obponant milite turmas.
<cyprianus_gallus. hept. 4.395> nobis terra patet, post quam perditibus aruis
<cyprianus_gallus. hept. 4.396> felicem lustrasse iuuat, quae flumine multo
<cyprianus_gallus. hept. 4.397> lactis opima fluit et dulcis gurgite mellis.
<cyprianus_gallus. hept. 4.398> uos tantum ne corda deo disiungite sancto.
<cyprianus_gallus. hept. 4.399> neu timidas cohibete manus; quia signa sequentes
<cyprianus_gallus. hept. 4.400> numquam uicta dei famulans uictoria ditat.-
<cyprianus_gallus. hept. 4.401> Haec ubi dicta, dei confestim sedibus altis
<cyprianus_gallus. hept. 4.402> maiestas ueneranda uenit populumque patresque
<cyprianus_gallus. hept. 4.403> atque synagogam miro perfudit honore.
<cyprianus_gallus. hept. 4.404> Haec inter dominus tristes denuntiat iras
<cyprianus_gallus. hept. 4.405> extremamque luem, qua gens inmensa necetur.
<cyprianus_gallus. hept. 4.406> squalentes inter saltus terramque relictam,
<cyprianus_gallus. hept. 4.407> exceptis tantum metuenda a peste duobus.
<cyprianus_gallus. hept. 4.408> quos socium robur parili firmauerat usu,
<cyprianus_gallus. hept. 4.409> uidentes nil posse dei confligere iussis.
<cyprianus_gallus. hept. 4.410> quamlibet. id uates orando auertere temptans
<cyprianus_gallus. hept. 4.411> mollibus adloquiis timida inter uerba rogaret,
<cyprianus_gallus. hept. 4.412> ue stolida incassum mittentes uerba Chananni
<cyprianus_gallus. hept. 4.413> perstreperent nulla populum uirtute iuuari.
<cyprianus_gallus. hept. 4.414> qui foret optatus dominique ad praemia lectus:
<cyprianus_gallus. hept. 4.415> nec tamen eualuit metuenda inflectere dicta,
<cyprianus_gallus. hept. 4.416> quae firma sub lege uolant; nam uisere nulli
<cyprianus_gallus. hept. 4.417> arua fuit licitum soli concessa fidei;
<cyprianus_gallus. hept. 4.418> namque quaterdenis populus bellator in annis
<cyprianus_gallus. hept. 4.419> occidit et natis sublimia regna reliquit.
<cyprianus_gallus. hept. 4.420> Haec inter stolidis armata et incita curis,
<cyprianus_gallus. hept. 4.421> consurgit legio summoque in uertice collis .
<cyprianus_gallus. hept. 4.422> signa locat praecepsque obliquum fertur in hostem.
<cyprianus_gallus. hept. 4.423> et quia pugnaces dominus non terruit alas,
<cyprianus_gallus. hept. 4.424> uincitur et fuso conuertit milite terga.
<cyprianus_gallus. hept. 4.425> praescius id uates castrorum in sede remansit,
<cyprianus_gallus. hept. 4.426> sacratam cohibens uallis tutantibus arcam.
<cyprianus_gallus. hept. 4.427> Interea ei populo quidam sub lumine festo
<cyprianus_gallus. hept. 4.428> dum sarmenta legit, legis contemptor aeternae,
<cyprianus_gallus. hept. 4.429> corripitur sanctaque dei per iussa necatur
<cyprianus_gallus. hept. 4.430> missilibus saxis, uetitum ne serperet ausum.
<cyprianus_gallus. hept. 4.431> quin etiam quo saepe uiros mens cauta moneret
<cyprianus_gallus. hept. 4.432> aeternos domini ad monitus conuertere mentes,
<cyprianus_gallus. hept. 4.433> fimbria conserto cunctis hyacinthina nodo
<cyprianus_gallus. hept. 4.434> nectitur et noto distinguit limite uestes.
<cyprianus_gallus. hept. 4.435> exim causa mali uetito consurgit ab actu:
<cyprianus_gallus. hept. 4.436> namque Coras Leuita tribu pariterque Dathamus
<cyprianus_gallus. hept. 4.437> atque Abirus, licitum cunctis offerre tonanti
<cyprianus_gallus. hept. 4.438> incensum cum ture pio dementibus ausis
<cyprianus_gallus. hept. 4.439> credentes. tumida uates petiere querella.
<cyprianus_gallus. hept. 4.440> nec longum dilata nece; nam cardine rupto
<cyprianus_gallus. hept. 4.441> terra patens cunctos inferna ad tartara misit
<cyprianus_gallus. hept. 4.442> cum quibus extincti pariter sua funera cernunt
<cyprianus_gallus. hept. 4.443> bis centum, qui sacra deo non iussa ferebant,
<cyprianus_gallus. hept. 4.444> quinquies et deni cunctorum congrege turba,
<cyprianus_gallus. hept. 4.445> et pecora et quidquid fuerat sub iure nocentum;
<cyprianus_gallus. hept. 4.446> ac uelut in totos pariter nex una ueniret,
<cyprianus_gallus. hept. 4.447> dispersi trepidare metu ignemque supernum
<cyprianus_gallus. hept. 4.448> nequiquam fugere ac sese abscondere temptant.
<cyprianus_gallus. hept. 4.449> quin etiam reuoluta die feruere tumultu
<cyprianus_gallus. hept. 4.450> non ueriti magna confestim clade premuntur.
<cyprianus_gallus. hept. 4.451> atque eadem sub morte ruunt bis milia septem
<cyprianus_gallus. hept. 4.452> sexcentique uiri : et ni discrimina uates
<cyprianus_gallus. hept. 4.453> tanta uidens dominum blanda inter uota rogasset.
<cyprianus_gallus. hept. 4.454> grandior infandum punisset poena reatum.
<cyprianus_gallus. hept. 4.455> Verum ubi post trepidos redierunt otia motus,
<cyprianus_gallus. hept. 4.456> auratas pateras, iuuenes quibus ante sinistri
<cyprianus_gallus. hept. 4.457> obtulerant insueta deo libamina caeli,
<cyprianus_gallus. hept. 4.458> dissipat et tenui sollerter lammina cunctas
<cyprianus_gallus. hept. 4.459> deuouet ac domini Moyses altaribus indit;
<cyprianus_gallus. hept. 4.460> idcirco quia sacra fiunt, quaecumque feruntur
<cyprianus_gallus. hept. 4.461> ad dominum celsaque dei ante ora locantur.
<cyprianus_gallus. hept. 4.462> nec minus ut uates inter discretio summos
<cyprianus_gallus. hept. 4.463> atque tribus fieret, uirgam deposcit ab omni
<cyprianus_gallus. hept. 4.464> principe, bissenas donec iam summa repleret;
<cyprianus_gallus. hept. 4.465> sepositamque dehinc Aaronis nomine uates
<cyprianus_gallus. hept. 4.466> exhibet et domini media intra tecta relinquit.
<cyprianus_gallus. hept. 4.467> cumque reuertenti micuissent sidera sole,
<cyprianus_gallus. hept. 4.468> res haut nota prius, populo mirante coacto,
<cyprianus_gallus. hept. 4.469> cernitur et magnum domini patefecit honorem.
<cyprianus_gallus. hept. 4.470> enodis nam uirga prius truncataque ferro
<cyprianus_gallus. hept. 4.471> Aaronis proceris nullo de fomite terrae
<cyprianus_gallus. hept. 4.472> floruit atque nuces sicco iam stipite prompsit.
<cyprianus_gallus. hept. 4.473> additur ad legis monumenta et iussa sacratae,
<cyprianus_gallus. hept. 4.474> ut uitula. cui flaua cutis per membra nitebit,
<cyprianus_gallus. hept. 4.475> occidat ante fores domini corpusque cremetur
<cyprianus_gallus. hept. 4.476> ignibus, utque cinis conbusto e uiscere natus
<cyprianus_gallus. hept. 4.477> corpora purificet foedo sordentia tactu,
<cyprianus_gallus. hept. 4.478> conspersus per membra uirum, cui gramen hysopi
<cyprianus_gallus. hept. 4.479> iungitur. ut tenui diffundat uerbere rores
<cyprianus_gallus. hept. 4.480> flumineos mundaque infectos diluat unda.
<cyprianus_gallus. hept. 4.481> nam quicunque manu contingit corpora functa,
<cyprianus_gallus. hept. 4.483> uel iacet exanimum cuius sub tecta cadauer,
<cyprianus_gallus. hept. 4.482> sordibus afficitur templumque infuscat aeternum.
<cyprianus_gallus. hept. 4.482> uascula quin etiam patulis sordentia. rostris
<cyprianus_gallus. hept. 4.485> cuncta sunt, uulnusque dehinc quicumque cruentum
<cyprianus_gallus. hept. 4.486> contingit ossaque uirum bustumue sepulti,
<cyprianus_gallus. hept. 4.487> tertia luce potest sese uel septima. purum
<cyprianus_gallus. hept. 4.488> reddere, si dominum tacito sub corde precatus
<cyprianus_gallus. hept. 4.489> dona ferat medici purgatus flumine rami.
<cyprianus_gallus. hept. 4.490> Haec inter Iudaea phalanx deserta per arua
<cyprianus_gallus. hept. 4.491> dum graditur, Cadessa uenit procerisque sororem
<cyprianus_gallus. hept. 4.492> extinctam tumulat multaque accenditur ira,
<cyprianus_gallus. hept. 4.493> quod deserta siti regio non promeret ullos
<cyprianus_gallus. hept. 4.494> fontibus e gelidis riuos; quodque arida cunctis
<cyprianus_gallus. hept. 4.495> ora forent tostoque arderent corpora sole.
<cyprianus_gallus. hept. 4.496> id dominus meditans uati depromere uirgam
<cyprianus_gallus. hept. 4.497> imperat et gemino rupem contingere tactu.
<cyprianus_gallus. hept. 4.498> quam tamen incutiens dubio cum pectore Moyses
<cyprianus_gallus. hept. 4.499> obiurgat populum dicens: Heu! mente feroces
<cyprianus_gallus. hept. 4.500> sensibus et duri, numquidnam saxa madere
<cyprianus_gallus. hept. 4.501> ulla queunt riuis uiuosque emittere fontes?"
<cyprianus_gallus. hept. 4.502> haec dum motus ait, lenta dat uerbera uirga.
<cyprianus_gallus. hept. 4.503> .......... rumpuntur cotibus amnes. â€”
<cyprianus_gallus. hept. 4.504> attamen omnipotens cunctantum pectora uatum
<cyprianus_gallus. hept. 4.505> increpat obiurgans: "Quoniam sententia uobis
<cyprianus_gallus. hept. 4.506> ancipiti sub corde fuit meque omnia posse
<cyprianus_gallus. hept. 4.507> mens haut firma uidet paruumque inpertit honorem
<cyprianus_gallus. hept. 4.508> sublimis domini imperio, cui credere coram "
<cyprianus_gallus. hept. 4.509> Iudaeas acies decuit fidemque referre
<cyprianus_gallus. hept. 4.510> nil non posse deum: id propter, ducere plebem
<cyprianus_gallus. hept. 4.511> ad sedes dudum sponsas terramque feracem
<cyprianus_gallus. hept. 4.512> haut licitum uobis magnaque adsumere dona."
<cyprianus_gallus. hept. 4.513> Interea populus Edomum adiungitur aruis,
<cyprianus_gallus. hept. 4.514> per quae pacificas acies deducere Moyses
<cyprianus_gallus. hept. 4.515> percupipus placido regem sermone poposcit
<cyprianus_gallus. hept. 4.516> praetumida uirtute ferum pugnamque parantem.
<cyprianus_gallus. hept. 4.517> quem tamen euitans monti coniungitur Oro,
<cyprianus_gallus. hept. 4.518> in quo decursae post tempora plurima uitae
<cyprianus_gallus. hept. 4.519> conditur Aronue notaque insignia liquit
<cyprianus_gallus. hept. 4.520> festa sacerdoti, celsis qui altaribus addit
<cyprianus_gallus. hept. 4.521> maiorem cunctis Eleazaron, ut deus ingens
<cyprianus_gallus. hept. 4.522> iusserat et placitis ministrum adlegerat aris.
<cyprianus_gallus. hept. 4.523> illic multimoda fidentes pube Chananni
<cyprianus_gallus. hept. 4.524> terrorem inmodicum ualida cum clade dedere
<cyprianus_gallus. hept. 4.525> Iudaeis, cum terga darent nudata per agros.
<cyprianus_gallus. hept. 4.526> sed tamen adsumunt animos dominoque fauente
<cyprianus_gallus. hept. 4.527> hostiles sternunt cuneos atque urbibus ignem
<cyprianus_gallus. hept. 4.528> subiciunt ualidis inmensa et laude triumphant.
<cyprianus_gallus. hept. 4.529> Sed quamuis fluerent optatis commoda rebus,
<cyprianus_gallus. hept. 4.530> non tamen obliqui fremitus nec murmura desunt
<cyprianus_gallus. hept. 4.531> in uatem coniecta pium; dum quisque feroci
<cyprianus_gallus. hept. 4.532> uoce gemit multa terrarum dote refertam
<cyprianus_gallus. hept. 4.533> Aegyptum post terga datam Nilumque feracem
<cyprianus_gallus. hept. 4.534> frugum et securo semper cultore colorum.
<cyprianus_gallus. hept. 4.535> id deus omnipotens aequato examine plectens
<cyprianus_gallus. hept. 4.536> uipereas acies uiroso ex fomite prompsit:
<cyprianus_gallus. hept. 4.537> quae multos strauere uiros. dum tenuia quamquam
<cyprianus_gallus. hept. 4.538> uulnera letali distendunt corpora suco.-
<cyprianus_gallus. hept. 4.539> At populus lugubre gemens, dum procubus orat
<cyprianus_gallus. hept. 4.540> ante pedes uatis et publica funera narrat.
<cyprianus_gallus. hept. 4.541> agnitione probri cunctorum in corde reposta
<cyprianus_gallus. hept. 4.542> accipit optatam domino saluante medellam.
<cyprianus_gallus. hept. 4.543> namque probus princeps tumidum formare draconem
<cyprianus_gallus. hept. 4.544> aere flauo iussus malo suspendit ab alto.
<cyprianus_gallus. hept. 4.545> ut, quemcumque uago fixissent, dente cerastae.
<cyprianus_gallus. hept. 4.546> exueret letum pendentem uersus ad anguem.
<cyprianus_gallus. hept. 4.547> Hinc populus Obetha uenit. Achina deinde
<cyprianus_gallus. hept. 4.548> arua petit; Zaredina dehinc; mox transit ad Adar.
<cyprianus_gallus. hept. 4.549> iam uiridi in campo, sedis ubi cultor amoenae
<cyprianus_gallus. hept. 4.550> Amorreus agit et opimo pascitur aruo.
<cyprianus_gallus. hept. 4.551> illic est puteus uitrea perlucidus unda.
<cyprianus_gallus. hept. 4.552> quem iuxta dominus sancto sermone locutus
<cyprianus_gallus. hept. 4.553> Moysetem iussit populum densare refertum.
<cyprianus_gallus. hept. 4.554> duceret ut riguos latices undamque nitentem.
<cyprianus_gallus. hept. 4.555> consona tunc penitus diuina in cantica cunctis
<cyprianus_gallus. hept. 4.556> lingua fuit. domino dum laudes hoc canit hymno:
<cyprianus_gallus. hept. 4.557> "Inmensus dominus fluenta misit
<cyprianus_gallus. hept. 4.558> et totum populi remouit aestum.
<cyprianus_gallus. hept. 4.559> pleno dum puteus patet profundo
<cyprianus_gallus. hept. 4.560> et multum gelidis scatet fluentis:
<cyprianus_gallus. hept. 4.561> quem quondam ualidi fecere reges.
<cyprianus_gallus. hept. 4.562> gentes dum ualidas regunt habenis
<cyprianus_gallus. hept. 4.563> et sceptris pauidos premunt clientes:
<cyprianus_gallus. hept. 4.564> usus ceu proprius pateret ipsis.
<cyprianus_gallus. hept. 4.565> externis procul omnibus remotis.
<cyprianus_gallus. hept. 4.566> hic nostrae a domino datus saluti
<cyprianus_gallus. hept. 4.567> uiuis inriguos repleuit undis."
<cyprianus_gallus. hept. 4.568> Haec ubi sidereo dixere cantica regi
<cyprianus_gallus. hept. 4.569> castra mouent. uariosque locos post terga relinquunt.
<cyprianus_gallus. hept. 4.570> Seonem ad regem decurso limite ducti.
<cyprianus_gallus. hept. 4.571> obpositas acies ualido certamine fundunt,
<cyprianus_gallus. hept. 4.572> quas ille, innocui dendens dicta prophetae,
<cyprianus_gallus. hept. 4.573> struxerat. et uana nequiquam laude ferebat
<cyprianus_gallus. hept. 4.574> gentis Amoireae; duro quae subdita bello
<cyprianus_gallus. hept. 4.575> decubuit ualidas iam dudum saepta per urbes.
<cyprianus_gallus. hept. 4.576> lazera quin etiam. simili uastata duello.
<cyprianus_gallus. hept. 4.577> suscepit protrita iugum atque oppida multa
<cyprianus_gallus. hept. 4.578> dedidit. optatae deposcens otia pacis.
<cyprianus_gallus. hept. 4.579> Haec ubi sollicito dictauit fama Balaci.
<cyprianus_gallus. hept. 4.580> qui Moabitarum populos urbesque regebat.
<cyprianus_gallus. hept. 4.581> concutitur grauiore metu Balamque prophetam
<cyprianus_gallus. hept. 4.582> ambit honoratis precibus. ut tanta gerentem
<cyprianus_gallus. hept. 4.583> impediat dictis populum cursumque refrenet
<cyprianus_gallus. hept. 4.584> bellantum penitus; quoniam. quae procubus oret,
<cyprianus_gallus. hept. 4.585> audiat omnipotens et tristia quaeque secundet.
<cyprianus_gallus. hept. 4.586> ille negat fas esse sibi maledicta referre
<cyprianus_gallus. hept. 4.587> in plebem domino semper ductore uadentem
<cyprianus_gallus. hept. 4.588> ad sedem regnumque suum. longeque uideri
<cyprianus_gallus. hept. 4.589> iustius, ut meritis accommoda quaeque precetur.
<cyprianus_gallus. hept. 4.590> quandoquidem dominus nocturno in tempore uisus
<cyprianus_gallus. hept. 4.591> inhibeat reserare senem responsa Balaci.
<cyprianus_gallus. hept. 4.592> talia sed postquam dimissus nuntius iniit,
<cyprianus_gallus. hept. 4.593> et regem sua cura tenet, perquirit anhelus
<cyprianus_gallus. hept. 4.594> electos proceres rursusque ad limina uatis
<cyprianus_gallus. hept. 4.595> mittit oratores dudum iam dicta rogantes
<cyprianus_gallus. hept. 4.596> nequiquam, quia dicta dei contraria pugnant.
<cyprianus_gallus. hept. 4.597> sed tamen emersus uates conscendit asellam
<cyprianus_gallus. hept. 4.598> atque praecedentes conlatis passibus aequat.
<cyprianus_gallus. hept. 4.599> ecce uiae medio domini mox angelus offert
<cyprianus_gallus. hept. 4.600> strinctam aciem contra pronamque obuersus et instans
<cyprianus_gallus. hept. 4.601> cornipedem terret, celeri quae concita saltu
<cyprianus_gallus. hept. 4.602> in partem conisa fugit campoque pererrat.
<cyprianus_gallus. hept. 4.603> quam dum praecipiti temnentem frena timore
<cyprianus_gallus. hept. 4.604> circumagit uates ac pressis pugnat habenis,
<cyprianus_gallus. hept. 4.605> calcibus et fodicat uirgaque euerberat acri,
<cyprianus_gallus. hept. 4.606> pampineas inter uites iam tegmine lapso
<cyprianus_gallus. hept. 4.607> semirutus paries cunctanti obiectus asellae
<cyprianus_gallus. hept. 4.608> procursum inpediit; pedem quae ad saxa recussit
<cyprianus_gallus. hept. 4.609> oblisitque senis sensuque adfecit acerbo.
<cyprianus_gallus. hept. 4.610> nuntius inde citus diuersa in parte resistit
<cyprianus_gallus. hept. 4.611> calle perangusto, tenuis quo semita duxit,
<cyprianus_gallus. hept. 4.612> circumitus nullos quacumque in parte relinquens.
<cyprianus_gallus. hept. 4.613> quadrupes hunc strincto uidit mucrone micantem
<cyprianus_gallus. hept. 4.614> et multum pauefacta ruit. quam surgere iussam
<cyprianus_gallus. hept. 4.615> uerberat et multa uector uibice cohercet.
<cyprianus_gallus. hept. 4.616> illa ubi perdoluit, subito sermone locuta est,
<cyprianus_gallus. hept. 4.617> dum deus eloquium desueta in uerba relaxat:
<cyprianus_gallus. hept. 4.618> . Quid feci meruiue tibi. quod uerbere multo
<cyprianus_gallus. hept. 4.619> labentem conixus agis? num terga negaui
<cyprianus_gallus. hept. 4.620> sueta tibi? umquamue pauens mea pondera fugi,
<cyprianus_gallus. hept. 4.621> praecipitemue dedi, prono dum cernuus armo
<cyprianus_gallus. hept. 4.622> laberis et prona fusus ceruice rotaris?
<cyprianus_gallus. hept. 4.623> talia dicenti commotus dicta sacerdos
<cyprianus_gallus. hept. 4.624> tristia saepe refert multaque exaestuat ira,,
<cyprianus_gallus. hept. 4.625> dumque fremens saeuit, claro mox angelus ore
<cyprianus_gallus. hept. 4.626> emicat et sancta conpellat uoce prophetam:
<cyprianus_gallus. hept. 4.627> "Inmeritam pecudem trino iam uerbere pulsas, .
<cyprianus_gallus. hept. 4.628> quae me prona fugit terraeque inlisa recumbit
<cyprianus_gallus. hept. 4.629> idcirco, quoniam non est tua semita summo
<cyprianus_gallus. hept. 4.630> grata doo longeque uagis nunc gressibus erras.
<cyprianus_gallus. hept. 4.631> et nisi cornipedem diuersa in parte uadentem
<cyprianus_gallus. hept. 4.632> tenor abegisset. duro te uulnere ferri
<cyprianus_gallus. hept. 4.633> strauerat ista manus crudumque exegerat ensem.'
<cyprianus_gallus. hept. 4.634> ut te deposito mihimet possessa fuisset."
<cyprianus_gallus. hept. 4.635> desilit hic uates sanctumque inflexus adorat
<cyprianus_gallus. hept. 4.636> delictumque dolens reditum uitamque precatur.
<cyprianus_gallus. hept. 4.637> dimissus celerat suscepta et munia conplet,
<cyprianus_gallus. hept. 4.638> uerba locuturus domini dictanda relatu.
<cyprianus_gallus. hept. 4.639> iamque uiam uincens Moabae adiungitur urbi
<cyprianus_gallus. hept. 4.640> conspicuumque uidet condenso in milite regem
<cyprianus_gallus. hept. 4.641> auxiliumque sibi timida cum uoce rogantem
<cyprianus_gallus. hept. 4.642> inspicit et domino septenis supplicat aris;
<cyprianus_gallus. hept. 4.643> conspicunsque simul uitulos lectasque bidentes
<cyprianus_gallus. hept. 4.644> inmolat et cuncta conmittit munera regi
<cyprianus_gallus. hept. 4.645> iudiciumque dei tacita sub nocte meretur.
<cyprianus_gallus. hept. 4.646> quod deinde euoluens his regem terruit orsis:
<cyprianus_gallus. hept. 4.647> "Montibus e patriis Moabo a principe iussus.
<cyprianus_gallus. hept. 4.648> unde rubet uentura dies lumenque serenum,
<cyprianus_gallus. hept. 4.649> quaque iacet tellus geminis inclusa fluentis
<cyprianus_gallus. hept. 4.650> Tigris et Euphratis, ut dictis saeuus acerbis
<cyprianus_gallus. hept. 4.651> exoptem non digna uiris, quos sanctus ab alto
<cyprianus_gallus. hept. 4.652> protegit omnipotens terraeque indicit opimae.
<cyprianus_gallus. hept. 4.653> hos igitur de colle procul mox uisere ius est
<cyprianus_gallus. hept. 4.654> optatosque mihi iamiam dinoscere uultus
<cyprianus_gallus. hept. 4.655> felicis populi. quem solum magna secuntur
<cyprianus_gallus. hept. 4.656> dona dei. gentesque procul seiunctus et exsors
<cyprianus_gallus. hept. 4.657> percipit optatas placido de numine sedes.
<cyprianus_gallus. hept. 4.658> quisnam igitur prisci quaesiuit clara Iacobi
<cyprianus_gallus. hept. 4.659> pignora uel plebem numeris percurrere quiuit?
<cyprianus_gallus. hept. 4.660> occidat hos inter potius mea uita relinquens
<cyprianus_gallus. hept. 4.661> corpoream sedem iustisque adiuncta quiescat
<cyprianus_gallus. hept. 4.662> progeniesque mea tali cum germine uiuat!"
<cyprianus_gallus. hept. 4.663> Haec ubi disseruit sensu torpente Balacus
<cyprianus_gallus. hept. 4.664> concidit et uatem diuersa et dissona fantem
<cyprianus_gallus. hept. 4.665> increpitat. tumidum iussus conscendere collem.
<cyprianus_gallus. hept. 4.666> ut partem exiguam populi subiecta per arua
<cyprianus_gallus. hept. 4.667> cerneret. haec iterum digestis uocibus addit:
<cyprianus_gallus. hept. 4.668> "Confestim mea dicta tuas demitte per aures.
<cyprianus_gallus. hept. 4.669> Moabi rector populi, testisque uenito!
<cyprianus_gallus. hept. 4.670> dissimilis hominum deus est nec uera locutus
<cyprianus_gallus. hept. 4.671> inrita uerba facit quidquamue inpune minatur.
<cyprianus_gallus. hept. 4.672> qui me magna monet subnixus dona precari.
<cyprianus_gallus. hept. 4.673> ut facio; plebemque dei per uota sacrabo.
<cyprianus_gallus. hept. 4.674> quam dolor effugiet totus operumque labores.
<cyprianus_gallus. hept. 4.675> participi iunctoque deo, qui dura repellit
<cyprianus_gallus. hept. 4.676> omnia. ditificae condonans munera pacis.
<cyprianus_gallus. hept. 4.677> huius tu procerem sacro de sidere, rector
<cyprianus_gallus. hept. 4.678> caelorum ten-aeque, uide: nam dignus honore est
<cyprianus_gallus. hept. 4.679> ille tm, qui pressa diu ceruice gementem
<cyprianus_gallus. hept. 4.680> eduxit populum regno Pharaonis acerbi,
<cyprianus_gallus. hept. 4.681> signifer et nulli uirtutum laude secundus
<cyprianus_gallus. hept. 4.682> unica regna fouet nulloque in augure fidit.
<cyprianus_gallus. hept. 4.683> carmina nulla canit nec quidquam captat inane.
<cyprianus_gallus. hept. 4.684> tempore sub certo felicia dicta superni
<cyprianus_gallus. hept. 4.685> accipiet secura dei perfectaque uirtus
<cyprianus_gallus. hept. 4.686> Iebusaea fiet domini de robore summi.
<cyprianus_gallus. hept. 4.687> emicat hic populus, ueluti cum sola per arua
<cyprianus_gallus. hept. 4.688> crinigera ceruice leo sese arduus infert,
<cyprianus_gallus. hept. 4.689> non ante adsuetae repetens cubilia siluae.
<cyprianus_gallus. hept. 4.690> quam crassa toruus sanie praedaque refertus
<cyprianus_gallus. hept. 4.691> terruerit uirides minaci ex murmure montes."
<cyprianus_gallus. hept. 4.692> Haec etiam renuit multa rex saucius ira
<cyprianus_gallus. hept. 4.693> tertia dicta rogans diuerso in colle prophetam;
<cyprianus_gallus. hept. 4.694> uertice de cuius populum per castra locatum
<cyprianus_gallus. hept. 4.695> ut uidit, docili deprompsit pectore uerba:
<cyprianus_gallus. hept. 4.696> "Sublimes magnaeque domus, quascumque Iacobi
<cyprianus_gallus. hept. 4.697> semen habet, paribusque attollunt culmina tectis,
<cyprianus_gallus. hept. 4.698> ut cedrus siluaque nitens. quae frondis honorem
<cyprianus_gallus. hept. 4.699> uentilat et querulis modulatur sibila ramis.
<cyprianus_gallus. hept. 4.700> uel quae laeta uiret sub ripis fluminis acta.
<cyprianus_gallus. hept. 4.701> has dominus struxit celsaque erexit ad astra.
<cyprianus_gallus. hept. 4.702> semine de cuius quondam nascetur in omnes
<cyprianus_gallus. hept. 4.703> iura ferens populos regnoque insignis aeterno.
<cyprianus_gallus. hept. 4.704> quem deus e Pharia clemens arcessit Aegypto
<cyprianus_gallus. hept. 4.705> conspicuum nullique parem socioque carentem.
<cyprianus_gallus. hept. 4.706> diriget hic gentes diuersa in parte rebelles.
<cyprianus_gallus. hept. 4.707> plurima letali contorquens spicula dextra.
<cyprianus_gallus. hept. 4.708> adclinis cum deinde cubat similisque leoni.
<cyprianus_gallus. hept. 4.709> se coram somno lapso explicat, inde soporem
<cyprianus_gallus. hept. 4.710> dimouet, ad uigiles confestim redditus actus.
<cyprianus_gallus. hept. 4.711> et quis hunc tactu faciet consistere rursum?
<cyprianus_gallus. hept. 4.712> qui tua sanctifico laudat praeconia fatu.
<cyprianus_gallus. hept. 4.713> felix ille fiet; at qui contraria dicit.
<cyprianus_gallus. hept. 4.714> is male dicta sibi uentoso ex ore facessit.
<cyprianus_gallus. hept. 4.715> baec sunt quae nostra dominus te uoce moneri
<cyprianus_gallus. hept. 4.716> imperat, eloquio quod fas infringere nulli est
<cyprianus_gallus. hept. 4.717> nec mutare uiro quidquamue adiungere praeter.
<cyprianus_gallus. hept. 4.718> quamlibet argenti magnum des ferre talentum
<cyprianus_gallus. hept. 4.719> atque tuos census inmensi pondus et auri:
<cyprianus_gallus. hept. 4.720> munera nil prosunt; fixum quod dicitur hoc est."
<cyprianus_gallus. hept. 4.721> His actis sua tecta petit regemque relinquit
<cyprianus_gallus. hept. 4.722> attonitum duraque inmensum dicta gementem.
<cyprianus_gallus. hept. 4.723> at manus interea bellis Iudaea secundis
<cyprianus_gallus. hept. 4.724> luxuriat sanctasque putat quas uicerat aras: '
<cyprianus_gallus. hept. 4.725> idolaque inlicito celebrat gentilia cultu
<cyprianus_gallus. hept. 4.726> Beseli deuota prius mutoque Phegoro.
<cyprianus_gallus. hept. 4.727> hinc ingens mox ira dei consurgit et exim
<cyprianus_gallus. hept. 4.728> patentem ad campum proceres procedere mandat.
<cyprianus_gallus. hept. 4.729> conuersusque iubet redeuntis lumina solis
<cyprianus_gallus. hept. 4.730> cernere et attentos factum noxale piare.
<cyprianus_gallus. hept. 4.731> id uates festinus agit ferrumque renudat
<cyprianus_gallus. hept. 4.732> innocuos sontesque uago mucrone secutus.
<cyprianus_gallus. hept. 4.733> Haec inter quidam fraterna obprobria prodens,
<cyprianus_gallus. hept. 4.734> quod sibi non licitum Madia ex gente parasset
<cyprianus_gallus. hept. 4.735> conubium. coram cunctos uatemque praesentat
<cyprianus_gallus. hept. 4.736> Zambrium Chasbumque pari sub fraude nocentes.
<cyprianus_gallus. hept. 4.737> quos Phinea citus arrepta euerberat hasta
<cyprianus_gallus. hept. 4.738> inmensamque plagam per iusta piacula sedat,
<cyprianus_gallus. hept. 4.739> quae bis dena uirum consumpsit milia leto
<cyprianus_gallus. hept. 4.740> atque tria. domini dum telum cun-it in omnes.
<cyprianus_gallus. hept. 4.741> hoc facinus propter sacrata altaria uates
<cyprianus_gallus. hept. 4.742> accipit et domini sublimem sumpsit honorem.
<cyprianus_gallus. hept. 4.743> Interea generata nouo de germine pubes
<cyprianus_gallus. hept. 4.744> adlegitur numerisque dehinc subducta notatur.
<cyprianus_gallus. hept. 4.745> primaeuo quae flore uirens iam germine molli
<cyprianus_gallus. hept. 4.746> uestibat uultus uicenos laeta per annos.
<cyprianus_gallus. hept. 4.747> quae deinde summa sexcenta ad milia uenit
<cyprianus_gallus. hept. 4.748> atque bis octona. tercentum insuper auctis.
<cyprianus_gallus. hept. 4.749> haec meruit sedes domino donante beatas;
<cyprianus_gallus. hept. 4.750> ilicet omnipotens obliquum uertere in hostem
<cyprianus_gallus. hept. 4.751> signa iubet uati coeptoque insistere bello.
<cyprianus_gallus. hept. 4.752> ad quos bis senis hominum cum milibus itur.
<cyprianus_gallus. hept. 4.753> quo se cuncta tribus miserat. dum milia quaeque
<cyprianus_gallus. hept. 4.754> singula de propriis numerant pugnacia turmis.
<cyprianus_gallus. hept. 4.755> Phineus haec ductor agit. dum uascula sancta
<cyprianus_gallus. hept. 4.756> terrificasque tubas consueta in proelia portat;
<cyprianus_gallus. hept. 4.757> atque alacris lecto confestim milite caedit
<cyprianus_gallus. hept. 4.758> Moabus acies regesque interficit omnes:
<cyprianus_gallus. hept. 4.759> fusorum dum terga premit uatemque Balamum
<cyprianus_gallus. hept. 4.760> enecat et domita praedam de gente reportat.
<cyprianus_gallus. hept. 4.761> sed quia femineas acies post bella trahebat
<cyprianus_gallus. hept. 4.762> agmine captiuo, proceris per iussa monetur
<cyprianus_gallus. hept. 4.763> uirginibus tantum meritam non demere uitam,
<cyprianus_gallus. hept. 4.764> corporeasque uirum maculas purgare fluentis.
<cyprianus_gallus. hept. 4.765> nec minus et praedam populum partitur in omnem.
<cyprianus_gallus. hept. 4.766> Leuitisque dedit merito de munere partem.
<cyprianus_gallus. hept. 4.767> quos domini in templo semper pia cura tenebat.
<cyprianus_gallus. hept. 4.768> primitiaeque deo nec non redduntur aeterno.
<cyprianus_gallus. hept. 4.769> omnibus ex rebus domita de gente relatis.
<cyprianus_gallus. hept. 4.770> His actis Rubena tribus mediaque Manasses
<cyprianus_gallus. hept. 4.771> atque Gada sedes laetae Galaditis orant.
<cyprianus_gallus. hept. 4.772> pecudibus facilis tellus: nam gramine multo
<cyprianus_gallus. hept. 4.773> herbida Iordani fluuio coniuncta uirebat.
<cyprianus_gallus. hept. 4.774> quos licet intrepido ductor sermone negarit.
<cyprianus_gallus. hept. 4.775> dum mutare putat futura ob proelia mentes,
<cyprianus_gallus. hept. 4.776> concedit praestatque tamen, si milite toto
<cyprianus_gallus. hept. 4.777> arma gerant sociasque iuuent in bella cohortes.
