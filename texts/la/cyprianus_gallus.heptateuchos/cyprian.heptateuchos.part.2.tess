<cyprianus_gallus. hept. 2.1> Interea uarios agitant dum tempora cursus
<cyprianus_gallus. hept. 2.2> et noua succiduo surgit de germine proles,
<cyprianus_gallus. hept. 2.3> Iosepique obeunt nati prolesque sequentum.
<cyprianus_gallus. hept. 2.4> diuersosque nouat tellus Memphitica reges.
<cyprianus_gallus. hept. 2.5> notio cuncta perit nec uatum nomina prosunt
<cyprianus_gallus. hept. 2.6> eximie dilecta prius. sed munere sancti
<cyprianus_gallus. hept. 2.7> tutantis populum domini numerosa creantur
<cyprianus_gallus. hept. 2.8> corpora et inmensa densentur nube phalanges.
<cyprianus_gallus. hept. 2.9> quae metuenda sibi postquam rex uidit Aegypti,
<cyprianus_gallus. hept. 2.10> talibus affatur socios, dum peraiouet ira:
<cyprianus_gallus. hept. 2.11> "En pubes captiua prius contentaque uietu.
<cyprianus_gallus. hept. 2.12> porrexit quem parca manus, en longa cohortes
<cyprianus_gallus. hept. 2.13> iam legione ciet et solis non tumet armis,
<cyprianus_gallus. hept. 2.14> pugnaci uirtute prior, uultusque minaces
<cyprianus_gallus. hept. 2.15> et subiecta gerit. quid, si nunc tela capessit
<cyprianus_gallus. hept. 2.16> hostibus aut societ sese, qua mole duelli
<cyprianus_gallus. hept. 2.17> Aegyptus uastata cadet quantasque ruinas
<cyprianus_gallus. hept. 2.18> sublimes facient conuulsis moenibus urbes?
<cyprianus_gallus. hept. 2.19> quin potius dura frangantur sorte laborum
<cyprianus_gallus. hept. 2.20> inmensasque leuent substructis molibus arces,
<cyprianus_gallus. hept. 2.21> ne redeat uacuis spes libertatis amissae."
<cyprianus_gallus. hept. 2.22> haec ubi dicta, uiros sollertes praeficit illis,
<cyprianus_gallus. hept. 2.23> ut muros turresque nouent portasque minaces
<cyprianus_gallus. hept. 2.24> conisi caelo iungant. quis casibus acti
<cyprianus_gallus. hept. 2.25> oppida sudato condunt nonnulla labore,
<cyprianus_gallus. hept. 2.26> Ramassum, Pythona dehinc, et nomine Solis
<cyprianus_gallus. hept. 2.27> Etonum insignem. sed mirum, quo mage tristi
<cyprianus_gallus. hept. 2.28> laborum sub fasce fuit, hoc cuncta iuuentus
<cyprianus_gallus. hept. 2.29> fortior emicuit, ueluti feriata maneret.
<cyprianus_gallus. hept. 2.30> terretur magis atque magis rex toruus Aegypti
<cyprianus_gallus. hept. 2.31> exitioque uouet nondum sua iussa timentes,
<cyprianus_gallus. hept. 2.32> praecipiens roais, pariant cum germina fetae,
<cyprianus_gallus. hept. 2.33> extinguant perdantque mares, nec poena +referre
<cyprianus_gallus. hept. 2.34> ad maritas, si iuratae despecta relinquant:
<cyprianus_gallus. hept. 2.35> quarum Phua fuit socia cum Sephora dicta.
<cyprianus_gallus. hept. 2.36> quae terrore dei timida inter corda locato
<cyprianus_gallus. hept. 2.37> ductoris tempsere minas atque, adfore iussae,
<cyprianus_gallus. hept. 2.38> Hebraeas nullo dicunt solamine fultas
<cyprianus_gallus. hept. 2.39> maturos propere consuesse effundere fetus.
<cyprianus_gallus. hept. 2.40> quae propter domini meruerunt dicta fauorem,
<cyprianus_gallus. hept. 2.41> consuetis sese gaudentes condere tectis,
<cyprianus_gallus. hept. 2.42> dum dominum toto laudantes corde uerentur.
<cyprianus_gallus. hept. 2.43> Vertitur imperium proceris populusque monetur
<cyprianus_gallus. hept. 2.44> progenitos Nili pueros mersare fluento.
<cyprianus_gallus. hept. 2.45> paret turba duci nascentes flumine mergens.
<cyprianus_gallus. hept. 2.46> quos inter motus Leuites coniuge ducta
<cyprianus_gallus. hept. 2.47> progenerat pulchro candentem corpore natum
<cyprianus_gallus. hept. 2.48> conspicuisque genis, magnaque extinguere uitat
<cyprianus_gallus. hept. 2.49> 'futurum cum forma uirum, ne forte necetur,
<cyprianus_gallus. hept. 2.50> occultumque fouet iam trinis mensibus actis.
<cyprianus_gallus. hept. 2.51> sed metuens poenam, ne fraus admissa pateret,
<cyprianus_gallus. hept. 2.52> expositum mittit tristis, quo rauca fluenta
<cyprianus_gallus. hept. 2.53> in pronum deferre queunt, cum remige carent.
<cyprianus_gallus. hept. 2.54> hunc germana procul uisu custodit acuto,
<cyprianus_gallus. hept. 2.55> quantum acie possunt oculi seruare sequentes,
<cyprianus_gallus. hept. 2.56> ut casum expositi possit narrare parenti.
<cyprianus_gallus. hept. 2.57> sed tmn, plausibiles dum captat laeta natatus,
<cyprianus_gallus. hept. 2.58> pedisequis comitata suis se filia regis
<cyprianus_gallus. hept. 2.59> flumine tinguebat placido corpusque lauabat.
<cyprianus_gallus. hept. 2.60> adspicit haec modicam tumida super aequora lintrem
<cyprianus_gallus. hept. 2.61> cupitamque iubet praedam deferre ministras.
<cyprianus_gallus. hept. 2.62> illae alacres, ut laeta subest pubentibus aetas,
<cyprianus_gallus. hept. 2.63> inpositum cymbae referunt coramque locantes
<cyprianus_gallus. hept. 2.64> materno efficiunt sensu gaudere puellam.
<cyprianus_gallus. hept. 2.65> quae cupiens seruare sibi tam dulcia formae
<cyprianus_gallus. hept. 2.66> gaudia et eximiae praestantem frontis honorem
<cyprianus_gallus. hept. 2.67> Hebraea de plebe palam, quae conforet altrix,
<cyprianus_gallus. hept. 2.68> imperat acciri, puerique haec cura sorori
<cyprianus_gallus. hept. 2.69> inditur. illa uocat nulla iam fraude parentem
<cyprianus_gallus. hept. 2.70> sollicitam, cui nata ducis sua pignora laetae
<cyprianus_gallus. hept. 2.71> redderet, adposito nutricis nomine matri.
<cyprianus_gallus. hept. 2.72> adcreuit raptimque puer prorepsit ad annos,
<cyprianus_gallus. hept. 2.73> primaeuo qui flore uirent, et deditus aulae
<cyprianus_gallus. hept. 2.74> pignore pro uero natae Pharaonis habetur,
<cyprianus_gallus. hept. 2.75> accipit et nomen Musseos, quod foret undis
<cyprianus_gallus. hept. 2.76> exemptus querulis, modico fluitante faselo.
<cyprianus_gallus. hept. 2.77> ille autem ingenii monitus cordisque secutus
<cyprianus_gallus. hept. 2.78> cognatam lustrare parat circum oppida gentem,
<cyprianus_gallus. hept. 2.79> quae duro praesente iugo se maesta coquebat.
<cyprianus_gallus. hept. 2.80> forte uiae medio Pharia de plebe tuetur
<cyprianus_gallus. hept. 2.81> clamosa cum uoce uirum multare gementem
<cyprianus_gallus. hept. 2.82> Hebraeum quendam, sortemque exosus iniquam.
<cyprianus_gallus. hept. 2.83> omnia conlustrat nullumque hic adfore cernens,
<cyprianus_gallus. hept. 2.84> qui testis conperta loco depromere possit.
<cyprianus_gallus. hept. 2.85> calce ferit fusumque ingesta condit harena.
<cyprianus_gallus. hept. 2.86> inde alios Iudaea uidet de gente minantes
<cyprianus_gallus. hept. 2.87> lurgantesque uiros ac, dum se sedulus offert
<cyprianus_gallus. hept. 2.88> infirmamque iuuat partem pacemque reducit,
<cyprianus_gallus. hept. 2.89> excipit irato missas de pectore uoces:
<cyprianus_gallus. hept. 2.90> "Quid celsa ceruice tumes, ceu principis alti
<cyprianus_gallus. hept. 2.91> sceptra regas scriptaeque fremant, te praesule, leges?
<cyprianus_gallus. hept. 2.92> aut fortasse paras subito me perdere leto,
<cyprianus_gallus. hept. 2.93> ut Pharium hesterna iuuenem sub luce necasti?"
<cyprianus_gallus. hept. 2.94> haec fuerant ut dicta, ducis deportat ad aures
<cyprianus_gallus. hept. 2.95> fama loquax, uatemque fugat rex feruidus ira.
<cyprianus_gallus. hept. 2.96> ille solum uertens puteum peruenit ad altum,
<cyprianus_gallus. hept. 2.97> Madia quem tellus habet, qua sede sacerdos
<cyprianus_gallus. hept. 2.98> Iothorus degens natarum germina septem
<cyprianus_gallus. hept. 2.99> ediderat densaque domum de stirpe replerat.
<cyprianus_gallus. hept. 2.100> haec molles commissa sibi cum cura bidentes
<cyprianus_gallus. hept. 2.101> seruabant lymphasque cauo de fonte trahebant;
<cyprianus_gallus. hept. 2.102> infirmam sed forte manum sexumque pauentem
<cyprianus_gallus. hept. 2.103> pastores trusere procul, quas sistere contra
<cyprianus_gallus. hept. 2.104> nequaquam audentes promptasue opponere palmas
<cyprianus_gallus. hept. 2.105> uindicat et riguas Moses adiungit ad undas
<cyprianus_gallus. hept. 2.106> expletasque fouet pecudes tectisque remittit.
<cyprianus_gallus. hept. 2.107> puellae genitore satis mirante reuersae
<cyprianus_gallus. hept. 2.108> anterius solito promptimque ad iussa locutae
<cyprianus_gallus. hept. 2.109> accitum iuuenem paterna ad limina ducunt.
<cyprianus_gallus. hept. 2.110> qui procera uiri metitus lumine membra
<cyprianus_gallus. hept. 2.111> maioremque animum forma coniungere natae
<cyprianus_gallus. hept. 2.112> gaudet et eximia cernit de stirpe nepotes.
<cyprianus_gallus. hept. 2.113> Sephora nam propero Gersamum sedula partu
<cyprianus_gallus. hept. 2.114> progenerat fratremque dehinc Eleazaron edit.
<cyprianus_gallus. hept. 2.115> Gersamus externa signat regione creatum
<cyprianus_gallus. hept. 2.116> ereptumque ducis rigidi Eleazarus irae.
<cyprianus_gallus. hept. 2.117> haec inter dux morte cadit captiuaque pubes
<cyprianus_gallus. hept. 2.118> pressa malis dominum multis plangoribus egit
<cyprianus_gallus. hept. 2.119> intuitus conferre pios plebemque tueri:
<cyprianus_gallus. hept. 2.120> dum memor in saeclum secum sua dona reuolui
<cyprianus_gallus. hept. 2.121> iam dudum promissa bonis, quae tempore coept
<cyprianus_gallus. hept. 2.122> audierat uentura suis Abramus et una
<cyprianus_gallus. hept. 2.123> Isacus lectusque dehinc ad sancta Iacobus.
<cyprianus_gallus. hept. 2.124> iamque deum mitem tutelam fundere caelo
<cyprianus_gallus. hept. 2.125> gens oppressa uidet, dum pacem poscit ab altis.
<cyprianus_gallus. hept. 2.126> Ac dum lanigeras soceri per rura bidentes
<cyprianus_gallus. hept. 2.127> Moses solus agit, sacrati ad culmina collis
<cyprianus_gallus. hept. 2.128> deuenit, Hebraea quem dicit lingua Chorebum.
<cyprianus_gallus. hept. 2.129> in quo conspicua flammarum lampade cernit
<cyprianus_gallus. hept. 2.130> procuruam fulgere rubum neque ignibus uri.
<cyprianus_gallus. hept. 2.131> permotus nouitate rei disquirere gaudet,
<cyprianus_gallus. hept. 2.132> fomite quo tandem tam clara incendia surgant.
<cyprianus_gallus. hept. 2.133> dumque pauens tacite se iam tam conminus offert,
<cyprianus_gallus. hept. 2.134> inclita siderei prohibetur uoce tonantis
<cyprianus_gallus. hept. 2.135> incessu properare cito; sed sistere gressum
<cyprianus_gallus. hept. 2.136> et tegumenta pedum geminis mox demere plantis
<cyprianus_gallus. hept. 2.137> cogitur: et paret sacratae ob culmina terrae.
<cyprianus_gallus. hept. 2.138> mox timor ingreditur sensus lumenque caligat
<cyprianus_gallus. hept. 2.139> lumine de nimio, dominum quia cernere non est
<cyprianus_gallus. hept. 2.140> fas cuiquam, uultumque simul atque ora retorquet.
<cyprianus_gallus. hept. 2.141> tum uox missa sonat, qua se rex inclitus infit
<cyprianus_gallus. hept. 2.142> esse deum procerum, dudum quos diximus esse
<cyprianus_gallus. hept. 2.143> credentum uitaeque duces. tum talia subdit:
<cyprianus_gallus. hept. 2.144> "Iam conperta mihi totoque (et) lumine uisa
<cyprianus_gallus. hept. 2.145> plebis uota meae, uastis quae molibus urbes
<cyprianus_gallus. hept. 2.146> extruit et duris operum sudoribus acta
<cyprianus_gallus. hept. 2.147> Aegypti sublimat opes et non sua regna;
<cyprianus_gallus. hept. 2.148> seruili dum mente pauet, crebroque dolore
<cyprianus_gallus. hept. 2.149> angitur, arbitrio dudum subiecta nocentum.
<cyprianus_gallus. hept. 2.150> atque ideo huc ueni celso degressus olympo,
<cyprianus_gallus. hept. 2.151> ut tuear tollamque meos de sede Canopi,
<cyprianus_gallus. hept. 2.152> magnarum largitor opum terraeque feracis,
<cyprianus_gallus. hept. 2.153> quam nunc multimodis opimam frugibus audax
<cyprianus_gallus. hept. 2.154> Channanaeus habet Cethaeo et iunctus Amorreus,
<cyprianus_gallus. hept. 2.155> Pherezaea manu Gergessorumque sequente,
<cyprianus_gallus. hept. 2.156> quamque simul' Iebusa colit Euaeaque pubes.
<cyprianus_gallus. hept. 2.157> dulcibus hic scatebris opimo e flumine mella
<cyprianus_gallus. hept. 2.158> albenti cum lacte fluunt; haec dona daturus
<cyprianus_gallus. hept. 2.159> electis te pono ducem, te pergere mando
<cyprianus_gallus. hept. 2.160> regis ad optutus, ut quae sunt iussa renarres.
<cyprianus_gallus. hept. 2.161> ac ne, praetrepidus coeptu, infirmere sub actu,
<cyprianus_gallus. hept. 2.162> tecum semper ero. qui libertate reuersa
<cyprianus_gallus. hept. 2.163> hoc in colle mihi sensu parentis ouanti."
<cyprianus_gallus. hept. 2.164> Haec ubi detonuit dominus, fiducia uatem
<cyprianus_gallus. hept. 2.165> parua tenet primum. mox nomen quaerit aeternum
<cyprianus_gallus. hept. 2.166> quod habeat dominus, ut signum Iudaea noscat
<cyprianus_gallus. hept. 2.167> principis inpositi. saluator talia iungit:
<cyprianus_gallus. hept. 2.168> "Ille ego sum qui sum, sic dices, et super (astra)
<cyprianus_gallus. hept. 2.169> qui uiget, estque deus uestrorum a stirpe parentum:
<cyprianus_gallus. hept. 2.170> inmensus ubicumque deus gentesque per omnes,
<cyprianus_gallus. hept. 2.171> uiuorum per saecla sator non luce carentum.
<cyprianus_gallus. hept. 2.172> hoc mihi nomen inest, senibus hoc fare coactis;
<cyprianus_gallus. hept. 2.173> qui tum pacificas dimittant dicta per aures.
<cyprianus_gallus. hept. 2.174> ingressique simul regis Pharaonis in aulam
<cyprianus_gallus. hept. 2.175> Israhelitarum dominum iussisse superne
<cyprianus_gallus. hept. 2.176> dicatis, ut trina die deserta per arua
<cyprianus_gallus. hept. 2.177> incedat Iudaea phalanx et munera sancto
<cyprianus_gallus. hept. 2.178> immolet apta deo ritumque obseruet auorum.
<cyprianus_gallus. hept. 2.179> namque meam plebem tumidus laxare tyrannus
<cyprianus_gallus. hept. 2.180> post cladem pestemque uolet, quae crebra profundo
<cyprianus_gallus. hept. 2.181> mittatur caelo, multis uariata periclis.
<cyprianus_gallus. hept. 2.182> quin etiam fuerit cum facta licentia uobis,
<cyprianus_gallus. hept. 2.183> ut iussum carpatis iter, tum femina poscat
<cyprianus_gallus. hept. 2.184> uicinam notamue sibi, quae diuite censu
<cyprianus_gallus. hept. 2.185> Aegyptus nunc mollis habet, petitaque sumat,
<cyprianus_gallus. hept. 2.186> ut legio informes heremi ducenda per agros
<cyprianus_gallus. hept. 2.187> nobilibus spoliis uacuatam linquat Aegyptum..
<cyprianus_gallus. hept. 2.188> Post haec signa petit uates, quae forte labantes
<cyprianus_gallus. hept. 2.189> confirmare queant animos, si lumine cerni
<cyprianus_gallus. hept. 2.190> non credant potuisse deum tam candida fantem.,
<cyprianus_gallus. hept. 2.191> praecipitur lentam propere dimittere uirgam
<cyprianus_gallus. hept. 2.192> et laxare manu; quam postquam terra recepit,
<cyprianus_gallus. hept. 2.193> spumeus in spiram tractu se colligit anguis
<cyprianus_gallus. hept. 2.194> terrorem incutiens proceri; quem prendere cauda
<cyprianus_gallus. hept. 2.195> iussus in antiquam redigit reuocatque figuram.
<cyprianus_gallus. hept. 2.196> inde manum sinibus condens candore niuali
<cyprianus_gallus. hept. 2.197> protulit, atque iterum tectam deprompsit: et olli
<cyprianus_gallus. hept. 2.198> in speciem leuoluta suam. tum deinde monetur,
<cyprianus_gallus. hept. 2.199> haec si parua forent, sumptam de flumine lympham
<cyprianus_gallus. hept. 2.200> fundere et albentem rubro mutare cruore.
<cyprianus_gallus. hept. 2.201> nec minus obniti uates tenuemque loquellam
<cyprianus_gallus. hept. 2.202> dicere, et obstrictam nodis uix promere uocem,
<cyprianus_gallus. hept. 2.203> quod cordis secreta uelent; nil denique dignum
<cyprianus_gallus. hept. 2.204> esse sibi, quod mens hominum subnixa sequatur.
<cyprianus_gallus. hept. 2.205> arguitur nullum, domino nisi dante, politis
<cyprianus_gallus. hept. 2.206> sensibus effari, nec longa silentia mutos
<cyprianus_gallus. hept. 2.207> rumpere, lii dominus laxaret uincula linguae;
<cyprianus_gallus. hept. 2.208> tempora qui reserat surdis, qui lumina caecis,
<cyprianus_gallus. hept. 2.209> uidentumque aciem qui pura luce serenat.
<cyprianus_gallus. hept. 2.210> "Vade, ait, et plena confisus fare loquella,
<cyprianus_gallus. hept. 2.211> nobilis eloquio sensuque ad uerba rotundo."
<cyprianus_gallus. hept. 2.212> sed dum saepe deum poscit aliumque precatur
<cyprianus_gallus. hept. 2.213> substitui subdique sibi. conmouit in iram
<cyprianus_gallus. hept. 2.214> insignem pietate deum, qui concitus infit:
<cyprianus_gallus. hept. 2.215> "Germanus est ecce tuus limata facundus
<cyprianus_gallus. hept. 2.216> ora gerens notusque mihi, Leuita creatus
<cyprianus_gallus. hept. 2.217> ille tribu, certo quem dicunt nomine Aronem."
<cyprianus_gallus. hept. 2.218> Ilicet abscedit uates soceroque fatetur
<cyprianus_gallus. hept. 2.219> sese reuersurum fratresque inuisere uelle
<cyprianus_gallus. hept. 2.220> Iudaea de gente satos. hic flectitur ille
<cyprianus_gallus. hept. 2.221> et salua pietate iubet discedere laetum.
<cyprianus_gallus. hept. 2.222> ille alacris secum natis et coniuge sumpta
<cyprianus_gallus. hept. 2.223> mandatum praecepit iter; fessusque uiando.
<cyprianus_gallus. hept. 2.224> dum refouet uires, gelida declinis in umbra.
<cyprianus_gallus. hept. 2.225> angelus ecce uenit domini mortemque minatur.
<cyprianus_gallus. hept. 2.226> Sephora sed silicem dicitis rimatur acutam
<cyprianus_gallus. hept. 2.227> praeputiumque secat teneri mox sedula nati;
<cyprianus_gallus. hept. 2.228> cumque pedes coram sancti se prona dedisset:
<cyprianus_gallus. hept. 2.229> "Sistatur cruor iste, canit, de uulnere parui. 16
<cyprianus_gallus. hept. 2.230> cuius ad eloquium sanctus discessit ad astra.
<cyprianus_gallus. hept. 2.231> iamque inopis heremi uates calcabat harenas,
<cyprianus_gallus. hept. 2.232> cum subito imperio domini mandantis Aronus
<cyprianus_gallus. hept. 2.233> sacratum ad montem fraterno occurrit honori
<cyprianus_gallus. hept. 2.234> coniunctique simul gaudentes basia figunt;
<cyprianus_gallus. hept. 2.235> alternasque iuuat mentes sermone sequaci
<cyprianus_gallus. hept. 2.236> pandere quemque sibi, quae sint facienda uel acta.
<cyprianus_gallus. hept. 2.237> ilicet eloquio domini coniungit uterque
<cyprianus_gallus. hept. 2.238> sinceram firmamque fidem, pariterque uadentes
<cyprianus_gallus. hept. 2.239> accitis dicunt senibus. sententia quae sit
<cyprianus_gallus. hept. 2.240> mandatumque dei; signisque ex ordine factis
<cyprianus_gallus. hept. 2.241> credidit optatam populus remeasse medellam.
<cyprianus_gallus. hept. 2.242> et genua inflectens dominum subnixus adorat.
<cyprianus_gallus. hept. 2.243> pergitur ad regem, caeco nil corde uidentem
<cyprianus_gallus. hept. 2.244> credentemue deo, quem notum non fere dixit
<cyprianus_gallus. hept. 2.245> esse sibi, populum dura sub lege cohercens
<cyprianus_gallus. hept. 2.246> imperioque truci; dum crescit cura laborum
<cyprianus_gallus. hept. 2.247> et geminatur opus pondusque adiungitur ingens
<cyprianus_gallus. hept. 2.248> lateribus crudis, quos solis lampada tostat.
<cyprianus_gallus. hept. 2.249> quin etiam paleas rimosae ad uincula terrae
<cyprianus_gallus. hept. 2.250> madentisque luti solitas miscerier aufert,
<cyprianus_gallus. hept. 2.251> ut plebs fessa malis animos deponere mallet
<cyprianus_gallus. hept. 2.252> exiliumque pati. quae dum confecta maerore
<cyprianus_gallus. hept. 2.253> uerberibus agitur duris, effudit in ipsos
<cyprianus_gallus. hept. 2.254> iurgia pontifices, adflictam se fore clamans
<cyprianus_gallus. hept. 2.255> acre magis, postquam inmodicis sermonibus usi
<cyprianus_gallus. hept. 2.256> . seruitium miserum pro libertate pararint.
<cyprianus_gallus. hept. 2.257> Haec ut dicta sibi domino suggessit aeterno
<cyprianus_gallus. hept. 2.258> mitificus uates, haec rursus uerba receptat:
<cyprianus_gallus. hept. 2.259> "Ecce deum regis Pharaonis te fore iussi,
<cyprianus_gallus. hept. 2.260> germanumque tuum studio seruire prophetae
<cyprianus_gallus. hept. 2.261> et parere tibi. tu dices cognita fratri;
<cyprianus_gallus. hept. 2.262> ille canet regi, ut plebem emittere curet..
<cyprianus_gallus. hept. 2.263> iamque pius uates bis quadraginta per annos
<cyprianus_gallus. hept. 2.264> pacificam uitarn mortali in carne terebat.
<cyprianus_gallus. hept. 2.265> hi dum sanctificis regem mollire loquellis
<cyprianus_gallus. hept. 2.266> percupiunt et signa nouant, nil lubricus anguis
<cyprianus_gallus. hept. 2.267> proiecta factus uirga, nil sanguine rubro
<cyprianus_gallus. hept. 2.268> mutati cogunt amnes, nil mobilis unda.
<cyprianus_gallus. hept. 2.269> piscibus extinctis tristi uitiata fetore,
<cyprianus_gallus. hept. 2.270> idcirco quoniam cantu succincta sinistro
<cyprianus_gallus. hept. 2.271> mens profana uirum paribus callebat in actis.
<cyprianus_gallus. hept. 2.272> quin etiam similes faciunt prorepere ranas
<cyprianus_gallus. hept. 2.273> qua tellus, qua fluctus erat, paribusque creantur
<cyprianus_gallus. hept. 2.274> magorum canore modis, quas uoce crepanti
<cyprianus_gallus. hept. 2.275> cuncta coaxantes studuit depellere uates.
<cyprianus_gallus. hept. 2.276> fluminibus tantum non passus defore suetas.
<cyprianus_gallus. hept. 2.277> oblatum id regi, si pestem euadere uellet
<cyprianus_gallus. hept. 2.278> orantis per uota senis, ut deinde. liqueret
<cyprianus_gallus. hept. 2.279> non alium regnare deum: lux crastina caelo
<cyprianus_gallus. hept. 2.280> redditur atque eadem cunctae de morte necantur
<cyprianus_gallus. hept. 2.281> congestaeque simul odio soluuntur acerbo.
<cyprianus_gallus. hept. 2.282> gignuntur scinifes propere per corpora cuncta
<cyprianus_gallus. hept. 2.283> quadrupedum hominumque ( simul) tellusque repletur.
<cyprianus_gallus. hept. 2.284> hoc etiam Chaldaea cohors molita fatetur
<cyprianus_gallus. hept. 2.285> esse manum domini, curamque omittit inanem.
<cyprianus_gallus. hept. 2.286> His actis cynomyia fluit, quae musca canina
<cyprianus_gallus. hept. 2.287> dicitur, et uatis conpleuit nutibus omnes
<cyprianus_gallus. hept. 2.288> exspatiata locos solique haut cognita Gessae,
<cyprianus_gallus. hept. 2.289> quae tum terra fuit Iudaeae commoda genti,
<cyprianus_gallus. hept. 2.290> traxit inexhaustos, quacumque est acta, dolores.
<cyprianus_gallus. hept. 2.291> tum uero uictus Pharaon abscedere mandat,
<cyprianus_gallus. hept. 2.292> et quocumque uelint migrantes promere gressus,
<cyprianus_gallus. hept. 2.293> ac uotis seruire deo; pariterque precatur,
<cyprianus_gallus. hept. 2.294> ut praesens nimiumque malum discedat ab aruis
<cyprianus_gallus. hept. 2.295> Aegypti tandemque deus clementior adsit.
<cyprianus_gallus. hept. 2.296> nec mora: cum subiti mittuntur funera leti
<cyprianus_gallus. hept. 2.297> coniunctimque necant omnes. sed cornea fibra
<cyprianus_gallus. hept. 2.298> quae fuerat in rege, redit: mox mittitur una
<cyprianus_gallus. hept. 2.299> iumentis gregibusque lues mortesque sequentes,
<cyprianus_gallus. hept. 2.300> Iudaea perdente nihil. tum cassa fauilla
<cyprianus_gallus. hept. 2.301> fornacis deprompta sinu uibratur in astra
<cyprianus_gallus. hept. 2.302> arentesque ciet papulas per membra uirorum
<cyprianus_gallus. hept. 2.303> uesicasque cauas, nulloque exsorte relicto
<cyprianus_gallus. hept. 2.304> omnimodis gregibus generant tormenta per agros.
<cyprianus_gallus. hept. 2.305> sed renouata mali facies instabat inerti
<cyprianus_gallus. hept. 2.306> nequiquam regi, quo laus sublimior esset
<cyprianus_gallus. hept. 2.307> mutantis tot monstra dei: ecce inter et ignes,
<cyprianus_gallus. hept. 2.308> fulgura quos iaciunt, et celsi murmura caeli
<cyprianus_gallus. hept. 2.309> - quae domino mandante crepant, decurrit ab astris
<cyprianus_gallus. hept. 2.310> grando minax passimque rotat frigentia tela,
<cyprianus_gallus. hept. 2.311> quae densa de caute uolant, hominesque carentes
<cyprianus_gallus. hept. 2.312> tegmine tectorum conliso et corpore trudit
<cyprianus_gallus. hept. 2.313> atque necat cunctumque pecus; et cortice rupto
<cyprianus_gallus. hept. 2.314> debilitat siluas libroque extinguit arente,
<cyprianus_gallus. hept. 2.315> inuisitata prius saeclisque incognita priscis.
<cyprianus_gallus. hept. 2.316> triticeas segetes nondum pubentibus herbis
<cyprianus_gallus. hept. 2.317> atque alicam modo strauit humi; nam cetera mersit,
<cyprianus_gallus. hept. 2.318> quae conspersa solo nondum deprompserat occa.
<cyprianus_gallus. hept. 2.319> haec etiam amittit uires poscente propheta,
<cyprianus_gallus. hept. 2.320> perspicuo remeante die; quia pectore fracto
<cyprianus_gallus. hept. 2.321> debilis orarat ductor, dum crimina pandit
<cyprianus_gallus. hept. 2.322> ipse sua iustumque deum denarrat in altis.
<cyprianus_gallus. hept. 2.323> ecce iterum insano rigidantur pectora sensu
<cyprianus_gallus. hept. 2.324> uiuentis ad damna ducis peiora laturi,
<cyprianus_gallus. hept. 2.325> nec sociis credit casum pereuntis Aegypti.
<cyprianus_gallus. hept. 2.326> sed tamen nexus modice largitur eundi
<cyprianus_gallus. hept. 2.327> ius, uacuis rerum, uitae quas conparat usus.
<cyprianus_gallus. hept. 2.328> non patitur uates censumque expostulat omnem
<cyprianus_gallus. hept. 2.329> quadrupedumque greges; sed iusta oratio non est
<cyprianus_gallus. hept. 2.330> auribus inuitis. haec propter pellitur extra.
<cyprianus_gallus. hept. 2.331> fratre simul truso. tum uentus flamine multo
<cyprianus_gallus. hept. 2.332> auster adest fuscatque diem noctisque per umbram
<cyprianus_gallus. hept. 2.333> inmodico glomerat uiridantes terga locustas,
<cyprianus_gallus. hept. 2.334> quae, quidquid madidum suco per frondea tecta
<cyprianus_gallus. hept. 2.335> reppererant, mandunt herbasque in caespite laetas.
<cyprianus_gallus. hept. 2.336> haec deinde metu regis poscente necantur
<cyprianus_gallus. hept. 2.337> congestaeque simul Rubra merguntur in unda.
<cyprianus_gallus. hept. 2.338> haec ubi pro paruis toruus rex despuit ore,
<cyprianus_gallus. hept. 2.339> nox omnes delapsa tenet uastaeque procellae
<cyprianus_gallus. hept. 2.340> includunt cohibentque uiros, pariterque diebus
<cyprianus_gallus. hept. 2.341> occulti mansere tribus nullusque propinquum
<cyprianus_gallus. hept. 2.342> uidit et ex inopi potuit consurgere lecto,
<cyprianus_gallus. hept. 2.343> cum Iudaea manus mundo frueretur aperto
<cyprianus_gallus. hept. 2.344> nullis tacta malis. quin et cursantibus ipsis
<cyprianus_gallus. hept. 2.345> innocui tacuere canes pressoque latratu
<cyprianus_gallus. hept. 2.346> intrepidi lambunt caudae de uerbere crura,
<cyprianus_gallus. hept. 2.347> nonnumquam in dominos posita formidine saeui.
<cyprianus_gallus. hept. 2.348> non tamen his damnis regis sententia cedit
<cyprianus_gallus. hept. 2.349> increpitatque fremens uatem mortemque minatur,
<cyprianus_gallus. hept. 2.350> quod pecora et totum uellet conuerrere censum.
<cyprianus_gallus. hept. 2.351> iamque deus piceo noctem fuscarat amictu,
<cyprianus_gallus. hept. 2.352> occultam meditans densa inter funera plagam,
<cyprianus_gallus. hept. 2.353> cum subita intereunt morte, quos partibus almae
<cyprianus_gallus. hept. 2.354> ediderant primis, modico discrimine leti,
<cyprianus_gallus. hept. 2.355> ipsius (a) solio regis, cunctosque deinde
<cyprianus_gallus. hept. 2.356> quacumque de stirpe uiros pecudesque ferasque.
<cyprianus_gallus. hept. 2.357> ilicet horrisonas uoces dolor excitat ingens,
<cyprianus_gallus. hept. 2.358> omnia tecta fremunt, resonant plangoribus urbes.
<cyprianus_gallus. hept. 2.359> tum uero incumbunt omnes detrudere plebem,
<cyprianus_gallus. hept. 2.360> Iudaeum quae nomen habet, ceu causa malorum
<cyprianus_gallus. hept. 2.361> illa foret meritis, censusque et cuncta supellex
<cyprianus_gallus. hept. 2.362> traditur et nullum putatur hinc fore damnum:
<cyprianus_gallus. hept. 2.363> innumerique greges pecudum comitantur euntes.
<cyprianus_gallus. hept. 2.364> ergo abeunt ducente deo, qui praeuius ibat,
<cyprianus_gallus. hept. 2.365> contentisque uehunt umeris commercia uitae.
<cyprianus_gallus. hept. 2.366> Iamque quater centum mundus consumpserat annos,
<cyprianus_gallus. hept. 2.367> atque quater denos pariter, si summa putetur
<cyprianus_gallus. hept. 2.368> temporis emensi, quo farris cura parandi
<cyprianus_gallus. hept. 2.369> Iacobus Pharias uenit mansurus ad urbes;
<cyprianus_gallus. hept. 2.370> his deus expletis tandem miseratus ab alto,
<cyprianus_gallus. hept. 2.371> sustulit indomito plebem laudabilis hosti.
<cyprianus_gallus. hept. 2.372> illa dies primo censetur munere paschae,
<cyprianus_gallus. hept. 2.373> sacrataeque deo ducuntur gaudia noctis,
<cyprianus_gallus. hept. 2.374> septenique dies, anno redeunte, beati
<cyprianus_gallus. hept. 2.375> otia lenta ferunt curaque omittitur omnis;
<cyprianus_gallus. hept. 2.376> nemo solum uertit curuique inmunis aratri
<cyprianus_gallus. hept. 2.377> sopitur per festa labor seruique laetantur
<cyprianus_gallus. hept. 2.378> libertate pari omnisque est actio uitae
<cyprianus_gallus. hept. 2.379> iungere corda deo stratisque incumbere lectis
<cyprianus_gallus. hept. 2.380> et dubios inferre cibos, quos ditibus aruis
<cyprianus_gallus. hept. 2.381> felix terra creat. agnusque adsumitur albens,
<cyprianus_gallus. hept. 2.382> mensibus explicitis, bissenos quos facit annus,
<cyprianus_gallus. hept. 2.383> integer et toto grege mollior: hoc simul omnes
<cyprianus_gallus. hept. 2.384> mandere lex adigit sanctaeque adponere mensae
<cyprianus_gallus. hept. 2.385> ossibus intactis, cuiusque e sanguine postes
<cyprianus_gallus. hept. 2.386> tinguere mundificum tutamque adquirere uitam.
<cyprianus_gallus. hept. 2.387> ius omnes commune tenet atque aere parati'
<cyprianus_gallus. hept. 2.388> et locare manus soliti praeputia ponunt
<cyprianus_gallus. hept. 2.389> festiuosque cibos agni de uiscere sumunt.
<cyprianus_gallus. hept. 2.390> nec quidquam superesse licet; si rara corona
<cyprianus_gallus. hept. 2.391> omnia non carpsit, uicinum adiungere fas est'
<cyprianus_gallus. hept. 2.392> fermento carent panes mollisque farina
<cyprianus_gallus. hept. 2.393> fontibus admixtis tenues formatur in orbes,
<cyprianus_gallus. hept. 2.394> azyma quos memorant patrio sermone loquentrs.
<cyprianus_gallus. hept. 2.395> ista haec sacra fiunt cunctis redeuntibus anms.
<cyprianus_gallus. hept. 2.396> quattuor atque decem postquam decurrere luces
<cyprianus_gallus. hept. 2.397> mense nouo cernunt homines ratione magistra.
<cyprianus_gallus. hept. 2.398> sollicitaque sinus constringunt cura fluentes,
<cyprianus_gallus. hept. 2.399> intenti, ceu signa canant bellumque geratur,
<cyprianus_gallus. hept. 2.400> armataeque manus baculorum robora gestant.
<cyprianus_gallus. hept. 2.401> insuper arripiunt pallentis gramen hysopi
<cyprianus_gallus. hept. 2.402> deuotaque manu sacrato in sanguine mersant
<cyprianus_gallus. hept. 2.403> excussumque procul foribus conspergere gaudent,
<cyprianus_gallus. hept. 2.404> postibus ut caris concrescat nobilis unda,
<cyprianus_gallus. hept. 2.405> quae uetat introitum temptantis sancta maligni.
<cyprianus_gallus. hept. 2.406> iamque gradum ad quintum generis descenderat ordo,
<cyprianus_gallus. hept. 2.407> cum, deserta petens. Rubrum ueniebat ad aequor
<cyprianus_gallus. hept. 2.408> cara deo pubes bustisque exempta Iosepi
<cyprianus_gallus. hept. 2.409> ossa gerens, uero qui quondam dixerat ore
<cyprianus_gallus. hept. 2.410> serenos domini intuitus dextramque benignam
<cyprianus_gallus. hept. 2.411> uenturam caelo libertatemque laturam.
<cyprianus_gallus. hept. 2.412> Sochotumque dehinc ueniunt Othumque relinquunt,
<cyprianus_gallus. hept. 2.413> ignotas monstrante uias per deuia Christo,
<cyprianus_gallus. hept. 2.414> qui cum mane nouo lucem pandebat ab astris,
<cyprianus_gallus. hept. 2.415> ante uolans niuea sulcabat sidera nube
<cyprianus_gallus. hept. 2.416> candentemque iubar fuscata per aethera solem
<cyprianus_gallus. hept. 2.417> nocte tegens, claro fulgebat crine cometae.
<cyprianus_gallus. hept. 2.418> Pauleum deinde petunt, cui Magdola tellus
<cyprianus_gallus. hept. 2.419> iungitur obuerso confinis Bellisephoni.
<cyprianus_gallus. hept. 2.420> hic animum regis dominus formidine priuat,
<cyprianus_gallus. hept. 2.421> praetumidos acuens sensus mentemque ferocem;
<cyprianus_gallus. hept. 2.422> ut populum fugitare magis, quem miserat ipse,
<cyprianus_gallus. hept. 2.423> diceret atque suas acies in bella moueret
<cyprianus_gallus. hept. 2.424> praecipites. facili credens conamine iungi
<cyprianus_gallus. hept. 2.425> posse uiros, quos error agat, quos deuia tardent.
<cyprianus_gallus. hept. 2.426> ergo alacris in bella ciet ceu parua phalanges
<cyprianus_gallus. hept. 2.427> ferratos agitans currus, quos axe uolante
<cyprianus_gallus. hept. 2.428> trinus miles.agit, uolucrem dum surgit in hastam,
<cyprianus_gallus. hept. 2.429> nunc humilis, nunc uentosas sublimis in auras,
<cyprianus_gallus. hept. 2.430> terroris fraudisque capax, quia uerbere crebro
<cyprianus_gallus. hept. 2.431> pulsati sternunt acies, quae comminus obstant,
<cyprianus_gallus. hept. 2.432> 'cornipedes pulsumque rotis feruentibus addunt,
<cyprianus_gallus. hept. 2.433> incita quas uariis adsultibus ungula uersat.
<cyprianus_gallus. hept. 2.434> iamque (iter) adcelerans procurua ad litora Rubri
<cyprianus_gallus. hept. 2.435> marmoris admorat socias in bella quadrigas,
<cyprianus_gallus. hept. 2.436> cum Iudaea manus confestim lumine uerso
<cyprianus_gallus. hept. 2.437> respicit inmensas acies camposque per omnes
<cyprianus_gallus. hept. 2.438> ferratos lucere uiros, geminique timoris
<cyprianus_gallus. hept. 2.439> mole pari saepta, dum pontum cernit et hostem
<cyprianus_gallus. hept. 2.440> oppositum, duris in uatem uocibus usa
<cyprianus_gallus. hept. 2.441> haec memorat: r Quae tanta fuit fiducia, ductor,
<cyprianus_gallus. hept. 2.442> roboris insueti cognatam perdere plebem
<cyprianus_gallus. hept. 2.443> ac deserta sequi Rubrumque opponere captis
<cyprianus_gallus. hept. 2.444> oceanum? quid maesta quidem, sed tuta ferentes
<cyprianus_gallus. hept. 2.445> pondera ab inuisa nequiquam tollere Aegypto?
<cyprianus_gallus. hept. 2.446> nonne fuit satius tristes Pharaonis aerumnas
<cyprianus_gallus. hept. 2.447> funestasque pati leges? non seruitus illa
<cyprianus_gallus. hept. 2.448> libertate fuit melior, quae subdita fraudi
<cyprianus_gallus. hept. 2.449> praeponit tolerata prius et dulcia ducit,
<cyprianus_gallus. hept. 2.450> inuisitata sibi quotiens peiora sequuntur?
<cyprianus_gallus. hept. 2.451> diximus hoc dudum, cum nos ad uota uocares
<cyprianus_gallus. hept. 2.452> inmenso reddenda deo: stat tutius illic
<cyprianus_gallus. hept. 2.453> uiuere consuetos seruitutemque molesti
<cyprianus_gallus. hept. 2.454> sustentare iugi. quam nunc decumbere leto
<cyprianus_gallus. hept. 2.455> squalentes inter campos terramque relictam.
<cyprianus_gallus. hept. 2.456> dum trepido in casu pelago terremur et hoste."
<cyprianus_gallus. hept. 2.457> at uates nulla rerum formidine uictus
<cyprianus_gallus. hept. 2.458> et potius uentura uidens haec disserit ore:
<cyprianus_gallus. hept. 2.459> "Soluite mordaces curas animosque serenos
<cyprianus_gallus. hept. 2.460> induite, o socii, rectoque aduertite uisu.
<cyprianus_gallus. hept. 2.461> quanta salus uobis celsis referatur ab astris,
<cyprianus_gallus. hept. 2.462> sublimi tribuente deo. quos agmine denso
<cyprianus_gallus. hept. 2.463> cernitis instantes, post hanc inuisere lucem
<cyprianus_gallus. hept. 2.464> haud licitum est uobis, quos mortis tempus adurget.
<cyprianus_gallus. hept. 2.465> namque deus celsa bellator dextera pugnat
<cyprianus_gallus. hept. 2.466> subiectosque regit. tacita dum stringitis ora.'
<cyprianus_gallus. hept. 2.467> haec ubi disseruit prouectum dicta secuntur.
<cyprianus_gallus. hept. 2.468> ante uolans nam castra uirum sese angelus aufert
<cyprianus_gallus. hept. 2.469> pone locans, fuluaque dehinc posterga columna
<cyprianus_gallus. hept. 2.470> sistitur et medio discernit limite ualla
<cyprianus_gallus. hept. 2.471> castrorumque situm, noctemque infundit opacam
<cyprianus_gallus. hept. 2.472> candenti de sede deus bellumque frementes
<cyprianus_gallus. hept. 2.473> pax inopina fouet motusque eliminat omnes.
<cyprianus_gallus. hept. 2.474> o nimium felix. celsis cui misit ab astris
<cyprianus_gallus. hept. 2.475> munimenta deus, candens cui militat aether
<cyprianus_gallus. hept. 2.476> et coniuratae ueniunt ad proelia noctes!
<cyprianus_gallus. hept. 2.477> hinc procerem mandata dei depromere uirgam
<cyprianus_gallus. hept. 2.478> protenta iussere manu Rubrumque superne
<cyprianus_gallus. hept. 2.479> despectare fretum. quod postquam rite peractum est,
<cyprianus_gallus. hept. 2.480> auster uentus adest. totis qui flatibus usus
<cyprianus_gallus. hept. 2.481> per tacitam noctem feruentes ebibit undas
<cyprianus_gallus. hept. 2.482> siccauitque fretum, medius ut trames apertus
<cyprianus_gallus. hept. 2.483> panderet inlaesum patefacto in aequore cursum,
<cyprianus_gallus. hept. 2.484> cum bibulas refugus nudasset pontus harenas.
<cyprianus_gallus. hept. 2.485> ergo ubi festinum pelagus discesserat, illos
<cyprianus_gallus. hept. 2.486> curuata in montis faciem circumstetit unda
<cyprianus_gallus. hept. 2.487> accepitque sinu patulo misitque per altum.
<cyprianus_gallus. hept. 2.488> quod licitum credens Pharao, dum comminus instat,
<cyprianus_gallus. hept. 2.489> ingreditur calcatque salum; sed tarda repente
<cyprianus_gallus. hept. 2.490> plaustra gemunt totoque in terram pectore proni
<cyprianus_gallus. hept. 2.491> cornipedes genibus nequiquam pondera trudunt.
<cyprianus_gallus. hept. 2.492> quae penitus uincto nequibant axe moueri.
<cyprianus_gallus. hept. 2.493> illicet exsangues inmensaque compede uincti
<cyprianus_gallus. hept. 2.494> festinam temptare fugam rursumque reuerti
<cyprianus_gallus. hept. 2.495> nitentes uano stimulant terrore iugales.
<cyprianus_gallus. hept. 2.496> his aliud maius miseris multoque tremendum
<cyprianus_gallus. hept. 2.497> ingeritur magis et sensus adfligit inertes.
<cyprianus_gallus. hept. 2.498> namque fretum dubios solitum conlidere fluctus
<cyprianus_gallus. hept. 2.499> discretas coniunxit aquas undasque tumentes
<cyprianus_gallus. hept. 2.500> miscuit et totam fundo demersit Aegyptum.
<cyprianus_gallus. hept. 2.501> at Iudaea cohors fluitantia corpora cernens
<cyprianus_gallus. hept. 2.502> 'hostili de parte uirum currusque natantes
<cyprianus_gallus. hept. 2.503> armaque et obliquum quidquid torquetur in hostem,
<cyprianus_gallus. hept. 2.504> suspexit timuitque deum sensuque fideli
<cyprianus_gallus. hept. 2.505> credidit imperio domini uatemque sacrauit,
<cyprianus_gallus. hept. 2.506> cantica dum psallit Moysetis dulcia uerbis:
<cyprianus_gallus. hept. 2.507> "Cantemus domino deoque nostro,
<cyprianus_gallus. hept. 2.508> cui gloria cum honore pollens.,
<cyprianus_gallus. hept. 2.509> sese magnificis decorat actis.
<cyprianus_gallus. hept. 2.510> dum currus celeres Aegyptiorum .
<cyprianus_gallus. hept. 2.511> iunctis equitibus grauique turba
<cyprianus_gallus. hept. 2.512> Rubri marmoris enecat fluentis.
<cyprianus_gallus. hept. 2.513> adiutor ualidus meae salutis
<cyprianus_gallus. hept. 2.514> plebem de medio tulit profundo,
<cyprianus_gallus. hept. 2.515> custos et genitor salusque uera!
<cyprianus_gallus. hept. 2.516> hic est, hic dominus meus et altor!
<cyprianus_gallus. hept. 2.517> ipsum conspicua sacrabo laude.
<cyprianus_gallus. hept. 2.518> qui est progenitor mei parentis.
<cyprianus_gallus. hept. 2.519> ipsum uocibus arduis fatebor,
<cyprianus_gallus. hept. 2.520> qui bellum tulit obruitque fortes,
<cyprianus_gallus. hept. 2.521> dignus nomine quo deus uocatur.
<cyprianus_gallus. hept. 2.522> saxis adsimiles grauique plumbo
<cyprianus_gallus. hept. 2.523> uastis fluctibus abdidit cohortes,
<cyprianus_gallus. hept. 2.524> quas rex Niliacus in arma cogens
<cyprianus_gallus. hept. 2.525> praedae participes minax canebat:
<cyprianus_gallus. hept. 2.526> nostris dum iugulis recludit enses
<cyprianus_gallus. hept. 2.527> et strictum rotat excutitque ferrum,
<cyprianus_gallus. hept. 2.528> dicens: "Corripiam eos fugaces,
<cyprianus_gallus. hept. 2.529> praedam partiar obruamque uictos
<cyprianus_gallus. hept. 2.530> et cum gloria nobilis duelli
<cyprianus_gallus. hept. 2.531> quaesitam meritis tenebo palmam.
<cyprianus_gallus. hept. 2.532> haec dum commemorat sibique fidit,
<cyprianus_gallus. hept. 2.533> cunctis perniciem suis parauit.
<cyprianus_gallus. hept. 2.534> nullus est similis tibi. creator,
<cyprianus_gallus. hept. 2.535> factis maxime, principumque princeps
<cyprianus_gallus. hept. 2.536> ingens subsidium tuis dedisti,
<cyprianus_gallus. hept. 2.537> gentes quod metuunt Philistinorum.
<cyprianus_gallus. hept. 2.538> Edones etiam Moabitaeque.
<cyprianus_gallus. hept. 2.539> quorum perniciem tremunt Chananni,
<cyprianus_gallus. hept. 2.540> donec hic populus tibi redemptus
<cyprianus_gallus. hept. 2.541> montem conspicuum deoque sanctum
<cyprianus_gallus. hept. 2.542> scandat perpetuis heres tropaeis."
<cyprianus_gallus. hept. 2.543> Haec paribus iterata modis plaudente corona
<cyprianus_gallus. hept. 2.544> cantarunt matres, uatis dictante sorore,
<cyprianus_gallus. hept. 2.545> tympana pulsantes digitis, dum consona dicunt.
<cyprianus_gallus. hept. 2.546> ilicet intrepidi postquam Pharaonis iniqui
<cyprianus_gallus. hept. 2.547> subuersam uidere manum. per deuia tendunt,
<cyprianus_gallus. hept. 2.548> quae Surum sunt dicta prius, siccumque per aestum
<cyprianus_gallus. hept. 2.549> arentes triuere dies; quos lumine trino
<cyprianus_gallus. hept. 2.550> feruidiore coma torrebat lampada solis.
<cyprianus_gallus. hept. 2.551> defessi Myrrum ueniunt tristique sapore
<cyprianus_gallus. hept. 2.552> undantes cernunt latices, quos pectore fesso
<cyprianus_gallus. hept. 2.553> libantes longe iaciunt; quia praegrauis unda
<cyprianus_gallus. hept. 2.554> obsessas fauces sensu torquebat amaro.
<cyprianus_gallus. hept. 2.555> quod uitium propter fontem cognomine signant
<cyprianus_gallus. hept. 2.556> et fremitu denso uatem liquentia poscunt
<cyprianus_gallus. hept. 2.557> flumina, quae calidos possint mollire uapores.
<cyprianus_gallus. hept. 2.558> ille deum poscit; nam qua licentia fluctus
<cyprianus_gallus. hept. 2.559> gigneret, astrigera dominus nisi mitteret aula?
<cyprianus_gallus. hept. 2.560> confestimque capit quo sedat tristia lignum
<cyprianus_gallus. hept. 2.561> pocula, et infecto perfundit melle fluores.
<cyprianus_gallus. hept. 2.562> illic iusta deus, librato examine lancis.
<cyprianus_gallus. hept. 2.563> iura dedit, temptans procerem, dum talia dicit:
<cyprianus_gallus. hept. 2.564> "Si mea quaeque memor sincero in pectore dicta
<cyprianus_gallus. hept. 2.565> sumpseris, ut facias, quae sint accommoda uitae,
<cyprianus_gallus. hept. 2.566> corde gerens mandata dei, nil triste per aeuum
<cyprianus_gallus. hept. 2.567> perpetiere tuum, nec te iactura grauabit
<cyprianus_gallus. hept. 2.568> damnorum morbique trucis; distabis ab omni
<cyprianus_gallus. hept. 2.569> clade mali, quaecumque feram uastauit Aegyptum.
<cyprianus_gallus. hept. 2.570> quandoquidem ego sum dominus, qui pectora curo
<cyprianus_gallus. hept. 2.571> et sanos praestare queo." post Elima uentum est
<cyprianus_gallus. hept. 2.572> fontibus inriguam, bis sex qui forte meabant
<cyprianus_gallus. hept. 2.573> frondentes inter palmas, quae uertice celso
<cyprianus_gallus. hept. 2.574> motabant septem denos per nubila conos.
<cyprianus_gallus. hept. 2.575> ac postquam ad Sinum positis sunt otia castris
<cyprianus_gallus. hept. 2.576> trita uilis, quintoque dehinc decimoque uiantes
<cyprianus_gallus. hept. 2.577> deproperant per opaca die, de mense secundo,
<cyprianus_gallus. hept. 2.578> extremam gemuere famem, dum uocibus altis
<cyprianus_gallus. hept. 2.579> obiurgant uexantque ducem: "Quae tanta malorum
<cyprianus_gallus. hept. 2.580> causa fuit? quaeue esse potest? quae tristior esse
<cyprianus_gallus. hept. 2.581> praeualeat, quam dira fames, quam spiritus ardens
<cyprianus_gallus. hept. 2.582> arentes inter fauces mortemque praesentem,
<cyprianus_gallus. hept. 2.583> quae dilata grauat plus quam quae comminus instat?
<cyprianus_gallus. hept. 2.584> atque utinam nobis letum sors una dedisset
<cyprianus_gallus. hept. 2.585> Aegypto positis tum, cum substantia uictus
<cyprianus_gallus. hept. 2.586> larga fuit cunctis, nullo mussante seorsum,
<cyprianus_gallus. hept. 2.587> quod desint alimenta sibi? nunc degimus istic,
<cyprianus_gallus. hept. 2.588> est ubi uita grauis, etiam si tristia non sint.
<cyprianus_gallus. hept. 2.589> ergo ualet quisquam squalentes inter harenas
<cyprianus_gallus. hept. 2.590> inuisum tolerare diem. solemque calentem
<cyprianus_gallus. hept. 2.591> siccus ferre potest, nulla quem temperat umbra?
<cyprianus_gallus. hept. 2.592> quin potius, si nostra moneat discrimina sensus,
<cyprianus_gallus. hept. 2.593> dux grandaeue, tuos. Nilum Pharumque rogamus
<cyprianus_gallus. hept. 2.594> redde tuis, cunctosque dehinc iterare labores
<cyprianus_gallus. hept. 2.595> poscentes permitte uiros, quia tristius esse
<cyprianus_gallus. hept. 2.596> accisis nil posse cibis sententia nostra est,
<cyprianus_gallus. hept. 2.597> et saturos seruire iuuat.. post talia dicta
<cyprianus_gallus. hept. 2.598> profatur uates, socio sermonis Arone:.
<cyprianus_gallus. hept. 2.599> II Quid tantum indomito uoces iactare tumultu
<cyprianus_gallus. hept. 2.600> et proceres uexare iuuat? quid poscere uictum,
<cyprianus_gallus. hept. 2.601> quem solus praestare potest, qui sidera fecit?
<cyprianus_gallus. hept. 2.602> sed tamen occidua cernetis lampade solis
<cyprianus_gallus. hept. 2.603> esse deum, uobis cuius pro munere panis
<cyprianus_gallus. hept. 2.604> mittitur e caelo; qui uos, Mareotide fusca
<cyprianus_gallus. hept. 2.605> inplicitos dudum, laetos nunc mittit ad agros.
<cyprianus_gallus. hept. 2.606> quare agite et primo redeuntis lumine solis
<cyprianus_gallus. hept. 2.607> insuetas libate dapes mannamque caelestem.
<cyprianus_gallus. hept. 2.608> iurgia nam populi, nostris non congrua factis,
<cyprianus_gallus. hept. 2.609> in dominum sunt missa magis, qui pascere sueuit,
<cyprianus_gallus. hept. 2.610> quidquid alit, longoque educit saecula pastu."
<cyprianus_gallus. hept. 2.611> haec ubi disseruit, dominus de nube superna
<cyprianus_gallus. hept. 2.612> emicuit meliore die uictumque caelestem
<cyprianus_gallus. hept. 2.613> despondit cunctis, quem messis nescia fraudis
<cyprianus_gallus. hept. 2.614> progenerat nulloque extinguit semina fuco.
<cyprianus_gallus. hept. 2.615> inde ubi iam croceo radiauit uesper ab axe,
<cyprianus_gallus. hept. 2.616> crebra niuis ritu caelo delapsa coturnix,
<cyprianus_gallus. hept. 2.617> congerie cumulata graui, camposque iacentes
<cyprianus_gallus. hept. 2.618> castrorumque situm cunctis mirantibus inplet.
<cyprianus_gallus. hept. 2.619> quin etiam primo cum se lux reddidit ortu,
<cyprianus_gallus. hept. 2.620> niuosos dat manna cibos, quae farre minuto,
<cyprianus_gallus. hept. 2.621> sunt coriandra uelut, totis defluxit ab astris.
<cyprianus_gallus. hept. 2.622> quam iussi carpsere manu ratione legendi
<cyprianus_gallus. hept. 2.623> certa uiri. ne quis forsan plus condere mallet,
<cyprianus_gallus. hept. 2.624> quam iusti mensura cibi est. quae sufficit uno
<cyprianus_gallus. hept. 2.625> quoque die, nec uana iuuat sollertia quemquam
<cyprianus_gallus. hept. 2.626> plus iusto posuisse domi; nam sole calente
<cyprianus_gallus. hept. 2.627> putria multimodo uitiantur uerme polenta.
<cyprianus_gallus. hept. 2.628> hoc solum nequeunt geminae disperdere luces,
<cyprianus_gallus. hept. 2.629> quae festo mandenda die parasceue prompsit,
<cyprianus_gallus. hept. 2.630> quem sanctum iubet esse deus nullumque laborem
<cyprianus_gallus. hept. 2.631> sustentare homines, quotiens lux illa recurrit,
<cyprianus_gallus. hept. 2.632> sabbata quae memorant lentae concessa quieti.
<cyprianus_gallus. hept. 2.633> quin etiam cunctis penitus haec cognita res est,
<cyprianus_gallus. hept. 2.634> septima quaque die nullum descendere uictum,
<cyprianus_gallus. hept. 2.635> caelestis quem messis habet; quia cura sagaci
<cyprianus_gallus. hept. 2.636> progressi per rura uiri camposque iacentes.
<cyprianus_gallus. hept. 2.637> nil praeter undantes uentorum flatibus herbas
<cyprianus_gallus. hept. 2.638> intuiti, sinibus uacuis referuntur ad aedes.
<cyprianus_gallus. hept. 2.639> ac ne forte dei tantum monumenta uiderent,
<cyprianus_gallus. hept. 2.640> ad quos missa fuit melliti muneris esca,
<cyprianus_gallus. hept. 2.641> clauditur auratae quiddam munimine thecae,
<cyprianus_gallus. hept. 2.642> quod uideat generanda manus olimque futura
<cyprianus_gallus. hept. 2.643> 'ac uenerata deum uictum miretur auorum.
<cyprianus_gallus. hept. 2.644> post haec signa mouent longumque educitur agmen
<cyprianus_gallus. hept. 2.645> ad Raphidam, quae sole calens atque indiga lymphae
<cyprianus_gallus. hept. 2.646> mordaces populum fecit depromere uoces
<cyprianus_gallus. hept. 2.647> in procerem, dum poscit aquam; nec murmure solo,
<cyprianus_gallus. hept. 2.648> sed paene est grassata manu; nam saxa sacerdos
<cyprianus_gallus. hept. 2.649> in semet iaculanda timens emittit ad altum
<cyprianus_gallus. hept. 2.650> uerba deum siccisque implorat syrtibus amnes.
<cyprianus_gallus. hept. 2.651> ilicet instinctus domini sententia magni
<cyprianus_gallus. hept. 2.652> maiores pariter natu praecedere mandat;
<cyprianus_gallus. hept. 2.653> tum uirgam capit adsuetam, qua sistere fluctus
<cyprianus_gallus. hept. 2.654> nouerat et medio pontum diducere uallo;
<cyprianus_gallus. hept. 2.655> Chorebumque petit montem, qui plurimus extat
<cyprianus_gallus. hept. 2.656> sacratumque caput uicina ad nubila tollit.
<cyprianus_gallus. hept. 2.657> illic dura silex conclusas saepserat undas, â€”
<cyprianus_gallus. hept. 2.658> quam super adstabat dominus fontesque ciebat
<cyprianus_gallus. hept. 2.659> uirtutum ratione pari, qua flumina toto
<cyprianus_gallus. hept. 2.660> distinxit mundo inmensa et marmora fudit.
<cyprianus_gallus. hept. 2.661> hanc iussus pulsare ferit rupesque repente
<cyprianus_gallus. hept. 2.662> rumpitur et scatebris undantibus euomit amnes.
<cyprianus_gallus. hept. 2.663> curritur ad fluctus certatim congrege turba
<cyprianus_gallus. hept. 2.664> innumeraeque ruunt pecudes aestumque resoluunt
<cyprianus_gallus. hept. 2.665> expletisque redit defessa in corpora uirtus.
<cyprianus_gallus. hept. 2.666> ilicet ipse locus causae de nomine nomen
<cyprianus_gallus. hept. 2.667> Temptationis habet, populus quod pectoris anceps
<cyprianus_gallus. hept. 2.668> ambigua cum mente fuit, an summus in illo
<cyprianus_gallus. hept. 2.669> degeret omnipotens, et quod plebs aspera dictis
<cyprianus_gallus. hept. 2.670> optasset maledicta duci, quae concipit ira.
<cyprianus_gallus. hept. 2.671> istic belligeris Amalec instructa cateruis
<cyprianus_gallus. hept. 2.672> Hebraeos fudit cuneos; quod dedecus arcens
<cyprianus_gallus. hept. 2.673> Iesus lecta rapit bellantum robora secum :
<cyprianus_gallus. hept. 2.674> quem ferrata manu suscepta in bella uadentem
<cyprianus_gallus. hept. 2.675> dux uotis precibusque iuuat collemque Chorebum
<cyprianus_gallus. hept. 2.676> conscendit celerante gradu, quem iunctus Aronus
<cyprianus_gallus. hept. 2.677> et Hurus uallant medium artusque per aeuum
<cyprianus_gallus. hept. 2.678> laboris refugos nec standi ad munia fortes
<cyprianus_gallus. hept. 2.679> subposito firmant saxo durumque sedile
<cyprianus_gallus. hept. 2.680> subiciunt sternuntque duci; tum deinde fluentes
<cyprianus_gallus. hept. 2.681> sustentant in prona manus, ut pectoris orsis
<cyprianus_gallus. hept. 2.682> palmarum prex iuncta foret; nam saepe cadentes
<cyprianus_gallus. hept. 2.683> pondere grandaeuo dubium certamen agebant.
<cyprianus_gallus. hept. 2.684> has ubi subpositae firmarunt undique dextrae,
<cyprianus_gallus. hept. 2.685> hostiles cedunt acies campique replentur
<cyprianus_gallus. hept. 2.686> caede uirum nullusque e tantis milibus extat.
<cyprianus_gallus. hept. 2.687> haec fuerant ut gesta deo mandante, propheta
<cyprianus_gallus. hept. 2.688> conscripsit docili uentura in tempora libro;
<cyprianus_gallus. hept. 2.689> confestimque deo sacratum construit altar.
<cyprianus_gallus. hept. 2.690> conpellans per uerba locum fidelia sanctum;
<cyprianus_gallus. hept. 2.691> , Spes mihi certa dei, cuius protectio semper
<cyprianus_gallus. hept. 2.692> subsidium mihi sola dedit, qui robore clauso
<cyprianus_gallus. hept. 2.693> absconsaque manu bellantes dispulit liostes
<cyprianus_gallus. hept. 2.694> Amalechas necat &lt; et) tota cum pube cohortes
<cyprianus_gallus. hept. 2.695> Interea generi Iothorus percipit acta
<cyprianus_gallus. hept. 2.696> festinusque uenit. oculis dinoscere gaudens,
<cyprianus_gallus. hept. 2.697> quae fuerant memorata sibi. saeptumque labore
<cyprianus_gallus. hept. 2.698> inuenit inmodico. dum causas noscitat omnes
<cyprianus_gallus. hept. 2.699> carentis turbae numero, magnumque precatus
<cyprianus_gallus. hept. 2.700> ante deum mactat pecudes; tum deinde monendo
<cyprianus_gallus. hept. 2.701> efficit, ut lecta fierent de plebe tribuni
<cyprianus_gallus. hept. 2.702> atque alii aliique gradus, quos ordine miles
<cyprianus_gallus. hept. 2.703> accipit, ut certa legiones lege regantur,
<cyprianus_gallus. hept. 2.704> ac modicas pensent lites. quo iurgia magna
<cyprianus_gallus. hept. 2.705> sint soli noscenda duci. quis rite peractis
<cyprianus_gallus. hept. 2.706> Iothorus sua tecta petit generumque reliquit.
<cyprianus_gallus. hept. 2.707> tertius interea sese per tempora mensis
<cyprianus_gallus. hept. 2.708> festinus uariata dedit. cum sola per arua
<cyprianus_gallus. hept. 2.709> Sinainum ad montem domini perducitur agmen.
<cyprianus_gallus. hept. 2.710> quem uates propere conscendit uocibus actus
<cyprianus_gallus. hept. 2.711> aetheriis monitisque dei: mox procubus audit:
<cyprianus_gallus. hept. 2.712> Haec. (quae) dicta tibi. cunctis narrare memento:
<cyprianus_gallus. hept. 2.713> uidistis. quae monstra. uiri. tolerarit Aegyptus.
<cyprianus_gallus. hept. 2.714> dum uestri me cura tenet et congrego cunctos
<cyprianus_gallus. hept. 2.715> atque ueho, tamquam pinnarum tramite ductos.
<cyprianus_gallus. hept. 2.716> quas pandit uolucrum princeps. dum nubila sulcat.
<cyprianus_gallus. hept. 2.717> et nunc, si uestras ueniant mea dicta per aures,
<cyprianus_gallus. hept. 2.718> ut, quae sunt mandata, fiant et consona iustae
<cyprianus_gallus. hept. 2.719> corda haereant legi, plebem uos semper habebo
<cyprianus_gallus. hept. 2.720> ditibus insignem rebus cunctisque praeponam
<cyprianus_gallus. hept. 2.721> gentibus, ut toto fortes regnetis in orbe.
<cyprianus_gallus. hept. 2.722> haec omnis nam terra mea est; et quidquid ubique
<cyprianus_gallus. hept. 2.723> . gignitur, id iuri subiectum semper aeterno est.
<cyprianus_gallus. hept. 2.724> uos eritis regnum. mea ut quod dextera clarum,
<cyprianus_gallus. hept. 2.725> et gens sancta mihi, longum quae prorogat aeuum."
<cyprianus_gallus. hept. 2.726> ille memor iussi, fuerant quae dicta reuoluit
<cyprianus_gallus. hept. 2.727> principibus plebis populusque insignibus orsis
<cyprianus_gallus. hept. 2.728> credidit et magno submisit corda tonanti.
<cyprianus_gallus. hept. 2.729> facturum sese mandata inlustria dicens.
<cyprianus_gallus. hept. 2.730> his aliud maius dominus de sedibus altis
<cyprianus_gallus. hept. 2.731> instituturus agit uatemque ad munia mittit
<cyprianus_gallus. hept. 2.732> sueta sibi cunctosque iubet liquentibus undis
<cyprianus_gallus. hept. 2.733> eluere infectas sordes uel ueste uel artu.
<cyprianus_gallus. hept. 2.734> abnoctare uiros, ut mente et corpore puris
<cyprianus_gallus. hept. 2.735> tertia luce deus celsis uideatur ab astris
<cyprianus_gallus. hept. 2.736> monte procul positis, nullus quem comminus adstans
<cyprianus_gallus. hept. 2.737> tanget agetque; pecus longa in deserta minare
<cyprianus_gallus. hept. 2.738> praecipitur, ne poena foret coniuncta nocenti.
<cyprianus_gallus. hept. 2.739> quae saxis felÐ¢o(ue) uenit, cum missile telum
<cyprianus_gallus. hept. 2.740> torquet adacta manus aut cautem uerbera uibrant.
<cyprianus_gallus. hept. 2.741> his actis, nullo maculatus corpora naeuo,
<cyprianus_gallus. hept. 2.742> prospectat collem populus, cum prima ruborem
<cyprianus_gallus. hept. 2.743> tertia luce dedit stellis aurora remotis.
<cyprianus_gallus. hept. 2.744> fulmina iamque micant, iam celsis magnus ab astris
<cyprianus_gallus. hept. 2.745> auditur fremitus uocum nimbosaque nubes
<cyprianus_gallus. hept. 2.746> librata se mole tenet crepituque uerendo
<cyprianus_gallus. hept. 2.747> terribiles sonitus iterat tuba saeptaque uallo
<cyprianus_gallus. hept. 2.748> in castris plebs maesta tremit montisque sacrati
<cyprianus_gallus. hept. 2.749> ailuentum testata dei latera ardua fumant.
<cyprianus_gallus. hept. 2.750> et quicumque fuit electa ex plebe sacerdos,
<cyprianus_gallus. hept. 2.751> monte procul degit. solis quem scandere ius est
<cyprianus_gallus. hept. 2.752> - Aroni Moysique piis. tum perpete fatu
<cyprianus_gallus. hept. 2.753> mansura dat iussa deus hoc ordine legis:
<cyprianus_gallus. hept. 2.754> "Ille ego sum dominus. qui te discrimine priuans
<cyprianus_gallus. hept. 2.755> Aegypti de terra tuli durumque laborem.
<cyprianus_gallus. hept. 2.756> seruilis quem cura dabat. desistere iussi.
<cyprianus_gallus. hept. 2.757> me tantum tua corda colant, neque idola pangas
<cyprianus_gallus. hept. 2.758> ulla tibi fictumque deum subnixus adores;
<cyprianus_gallus. hept. 2.759> numina nec credas, quae sunt inlustria caelo
<cyprianus_gallus. hept. 2.760> sidera, uel quidquam in terris mirere perinde,
<cyprianus_gallus. hept. 2.761> uel quod glauca tegunt fluitantis marmora ponti.
<cyprianus_gallus. hept. 2.762> sum dominus zelans, peccatis congrua reddens
<cyprianus_gallus. hept. 2.763> in patres prolemque dehinc quae quarta creatur;
<cyprianus_gallus. hept. 2.764> misericors multum, maiora et grandia reddens
<cyprianus_gallus. hept. 2.765> quae iusti meruere uiri. qui corde sub imo
<cyprianus_gallus. hept. 2.766> amplexi mea iussa tenent et mente sequuntur.
<cyprianus_gallus. hept. 2.767> tu nomen uenerare dei. tu sabbata festa
<cyprianus_gallus. hept. 2.768> cum natis seruisque cole totumque laborem
<cyprianus_gallus. hept. 2.769> pone libens, quotiens mundo lux illa recursat.
<cyprianus_gallus. hept. 2.770> bis ternis dominus fecit quaecumque diebus
<cyprianus_gallus. hept. 2.771> u terris caeloque uegent pontoque tumenti:
<cyprianus_gallus. hept. 2.772> septima perfecto uirtutum fine quieuit;
<cyprianus_gallus. hept. 2.773> hinc festus uiget ille dies, hinc semper acerbus,
<cyprianus_gallus. hept. 2.774> semper honoratus domino indulgente sacratur.
<cyprianus_gallus. hept. 2.775> honorem da, nate, tuis genitoribus, ut sis
<cyprianus_gallus. hept. 2.776> perpetuae in terris uitae, quam prorogat ingens
<cyprianus_gallus. hept. 2.777> ingenti de sede deus. ne dilige moechas.
<cyprianus_gallus. hept. 2.778> neue hominem perime, nec sacramenta sinistre
<cyprianus_gallus. hept. 2.779> periurans perhibe; furtum ne feceris ullum,
<cyprianus_gallus. hept. 2.780> neue malus testis iurgantem fraude tuere.
<cyprianus_gallus. hept. 2.781> coniuge ab alterius animum uultumque coherce
<cyprianus_gallus. hept. 2.782> et quidquid non esse tuum mens admonet, horre.
<cyprianus_gallus. hept. 2.783> aggere de terrae congesta altaria surgant,
<cyprianus_gallus. hept. 2.784> hic ubi deuotas fas sit mactare bidentes.
<cyprianus_gallus. hept. 2.785> quae si forte sedet saxorum adtollere mole,
<cyprianus_gallus. hept. 2.786> ferrum linque procul, quoniam sordentia fiunt
<cyprianus_gallus. hept. 2.787> artifici leuigata manu; quae scandere gressu
<cyprianus_gallus. hept. 2.788> non sineris prompto, ne forte obscena renudes.
<cyprianus_gallus. hept. 2.789> seruus erit quisquis cognata in gente creatus,
<cyprianus_gallus. hept. 2.790> bis ternis seruile iugum patiatur in annis;
<cyprianus_gallus. hept. 2.791> post abeat liber, secum sua praemia portans,.
<cyprianus_gallus. hept. 2.792> coniuge missa simul, si nondum feta uidetur.
<cyprianus_gallus. hept. 2.793> ac si iam natis paterno et nomine gaudet.
<cyprianus_gallus. hept. 2.794> uxorem et prolem domino dimittere debet.
<cyprianus_gallus. hept. 2.795> ipse sui compos nodoque exutus erili.
<cyprianus_gallus. hept. 2.796> quod si non dubie mauult persistere uerna,
<cyprianus_gallus. hept. 2.797> ante fores domino sanctas sistente locetur
<cyprianus_gallus. hept. 2.798> uulnera passurus, tenuis quae subula pungit,
<cyprianus_gallus. hept. 2.799> aure tenus molli, numquam laxandus in aeuum.
<cyprianus_gallus. hept. 2.800> uendere progenitam discreta in gente parenti
<cyprianus_gallus. hept. 2.801> non licitum sociaque manet cum plebe potestas;
<cyprianus_gallus. hept. 2.802> quam tamen ut seruam nequaquam emittere ius est.
<cyprianus_gallus. hept. 2.803> quae si displiceat domino, cui uendita cessit,
<cyprianus_gallus. hept. 2.804> reddentur nummi, fuerat taxatio quorum.
<cyprianus_gallus. hept. 2.805> ut reuocare queat paterna ad limina sese.
<cyprianus_gallus. hept. 2.806> quae si forte datur nato, sic conuenit ipsum
<cyprianus_gallus. hept. 2.807> ut natam tractare suam. qui sumere iuste
<cyprianus_gallus. hept. 2.808> si mauult, permissa sibi, quis membra teguntur,
<cyprianus_gallus. hept. 2.809> indumenta palam faciet, nec deinde negabit,
<cyprianus_gallus. hept. 2.810> si coitu sit nota sibi; uel, si rata non sunt
<cyprianus_gallus. hept. 2.811> haec conmissa uiro, poterit laxare uadentem,
<cyprianus_gallus. hept. 2.812> nec pretium reuocare datum. qui uulnere duro
<cyprianus_gallus. hept. 2.813> adfligit sternitque uirum, decumbat eodem,
<cyprianus_gallus. hept. 2.814> quo perimet, leto; at si discrimina casu
<cyprianus_gallus. hept. 2.815> sunt inlata magis, domino tradente nocentem
<cyprianus_gallus. hept. 2.816> ictibus alterius, locus est qui condere possit
<cyprianus_gallus. hept. 2.817> donandum uenia, domino indulgente salutem.
<cyprianus_gallus. hept. 2.818> at uero qui membra dolo uiuentia ferro
<cyprianus_gallus. hept. 2.819> disicit et studio gratatur sanguine fuso,
<cyprianus_gallus. hept. 2.820> crimen habet mortis, nequiquam tecta requirens
<cyprianus_gallus. hept. 2.821> sublimi sacrata deo; nam demitur inde
<cyprianus_gallus. hept. 2.822> seiunctusque procul rigido truncabitur ense.
<cyprianus_gallus. hept. 2.823> et qui conpellat tumide pulsatue parentes.
<cyprianus_gallus. hept. 2.824> in crimen noxale ruit. quod morte piatur.
<cyprianus_gallus. hept. 2.825> nec minus ad poenam petitur, qui forte doloso
<cyprianus_gallus. hept. 2.826> perfidus ingenio paterna in plebe creatum.
<cyprianus_gallus. hept. 2.827> cleptat et acceptis gaudet transcribere nummis.
<cyprianus_gallus. hept. 2.828> quod si litigium fuerit per uerba paratum
<cyprianus_gallus. hept. 2.829> pulsatusque aliquis pugno saxoque recusso
<cyprianus_gallus. hept. 2.830> reciperet solitas uires, nil fraudis haerebit:
<cyprianus_gallus. hept. 2.831> soluendum tamen est. sumpsit quod cura medentis.
<cyprianus_gallus. hept. 2.832> ancillam seruumque suum qui uerbere uirgae
<cyprianus_gallus. hept. 2.833> confestim perimit, poenam non uitat haerentem.
<cyprianus_gallus. hept. 2.834> quod si post aliam morietur uernula lucem,
<cyprianus_gallus. hept. 2.835> nil noxale subest, pretium quia perdidit eius.
<cyprianus_gallus. hept. 2.836> at si forte uiris feruebit rixa duobus,
<cyprianus_gallus. hept. 2.837> conmoto dum felle calent. nuptamque tumentem
<cyprianus_gallus. hept. 2.838> germine concepto alius pulsarit eorum,
<cyprianus_gallus. hept. 2.839> in plagam porrecta manu, partumque futurum
<cyprianus_gallus. hept. 2.840> fecerit ante diem materno ex pectore trudi,
<cyprianus_gallus. hept. 2.841> restituet pretio partum, taxante marito,
<cyprianus_gallus. hept. 2.842> si nondum perfecta fuit expressaque forma.
<cyprianus_gallus. hept. 2.843> si uero explicitis decessit uultibus infans,
<cyprianus_gallus. hept. 2.844> morte cadet merita. lumen pro lumine rapto
<cyprianus_gallus. hept. 2.845> reddet quisque nocens, dentem pro dente resignans,
<cyprianus_gallus. hept. 2.846> proque manu dabit ille manum pedemque uicissim,
<cyprianus_gallus. hept. 2.847> detruncat quicumque pedem; conbustaque flammis
<cyprianus_gallus. hept. 2.848> expiat ignis edax; dabitur pro uulnere uulnus;
<cyprianus_gallus. hept. 2.849> liuida liuenti sedantur corpore membra.
<cyprianus_gallus. hept. 2.850> quod si quis rapto famulum de lumine priuat
<cyprianus_gallus. hept. 2.851> ancillamue suam, missos patiatur abire,
<cyprianus_gallus. hept. 2.852> libertas quocumque uocat: uel fragmina dentis
<cyprianus_gallus. hept. 2.853> si fuerint decussa manu, solacia sumat
<cyprianus_gallus. hept. 2.854> debilitas, ut dona suo pro uulnere penset.
<cyprianus_gallus. hept. 2.855> at si praeualida gaudens ceruice iuuencus,
<cyprianus_gallus. hept. 2.856> expers ruris adhuc curuique inmunis aratri,
<cyprianus_gallus. hept. 2.857> cornu ferit quemquam, saxorum mole prematur,
<cyprianus_gallus. hept. 2.858> obrutus et. nullo carpendus dente uirorum,
<cyprianus_gallus. hept. 2.859> membra dabit terrae liquidos soluenda per artus.
<cyprianus_gallus. hept. 2.860> insonti nulla domino discrimina linquens.
<cyprianus_gallus. hept. 2.861> quod si consuetum lunata fronte ferire
<cyprianus_gallus. hept. 2.862> uicinos. dudum monitus non eluserit excors.
<cyprianus_gallus. hept. 2.863> decumbat pro caede bouis taurusque necetur.
<cyprianus_gallus. hept. 2.864> si uero extincti pretium sententia mitis
<cyprianus_gallus. hept. 2.865> exigit. et soluat, quidquid taxatio poscit.
<cyprianus_gallus. hept. 2.866> hoc etiam pro caede sui fas poscere nati
<cyprianus_gallus. hept. 2.867> uel natae quemcumque uirum. si seruulus ictu
<cyprianus_gallus. hept. 2.868> decubuit tauri, ter denos pendere nummos
<cyprianus_gallus. hept. 2.869> cura tenet dominum saeuo pereunte iuuenco.
<cyprianus_gallus. hept. 2.870> at si quis multa puteum demittere fossa
<cyprianus_gallus. hept. 2.871> egesto uult usque solo, mox tegmine claudat,
<cyprianus_gallus. hept. 2.872> ne, si forte pecus fuerit per prona uolutum,
<cyprianus_gallus. hept. 2.873> damna luat, domino pretium poscente, ruentum
<cyprianus_gallus. hept. 2.874> empturus pecudum tenui solamine carnes.
<cyprianus_gallus. hept. 2.875> quod si forte bouem bos cornu occiderit unco,
<cyprianus_gallus. hept. 2.876> uendatur; pretium fiat commune duorum
<cyprianus_gallus. hept. 2.877> diuiduaque legant mactati uiscera tauri.
<cyprianus_gallus. hept. 2.878> quod si iam uitium fuerat testatius eius,
<cyprianus_gallus. hept. 2.879> pro pecude pecudem dominus redhibebit amissa
<cyprianus_gallus. hept. 2.880> innocuus, strati praesumens membra iuuenci.
<cyprianus_gallus. hept. 2.881> qui uitulum cleptat, cogatur reddere quinque;
<cyprianus_gallus. hept. 2.882> bis binas soluat quicumque auerterit agnam.
<cyprianus_gallus. hept. 2.883> nocturnum furem licitum prosternere ferro.
<cyprianus_gallus. hept. 2.884> dum penetrat postes obsaeptaque limina rumpit.
<cyprianus_gallus. hept. 2.885> si uero exorto fuerit iam sole prehensus.
<cyprianus_gallus. hept. 2.886> dupliciter redhibere nocens sublata iubetur.
<cyprianus_gallus. hept. 2.887> quae si non fuerint in censu et uiribus eius,
<cyprianus_gallus. hept. 2.888> uendetur, manuum pensurus furta labore.
<cyprianus_gallus. hept. 2.889> cuius forte pecus segetem uitemue uirentem
<cyprianus_gallus. hept. 2.890> triuerit aut patulo carptim depauerit ore,
<cyprianus_gallus. hept. 2.891> iugera fecundi mensuret protinus agri
<cyprianus_gallus. hept. 2.892> prouentu spatioque pari: sic damna resoluet,
<cyprianus_gallus. hept. 2.893> quae fuerint inlata prius. haec formula nectit
<cyprianus_gallus. hept. 2.894> hos etiam, qui tota simul noualia uerrunt
<cyprianus_gallus. hept. 2.895> pampineasque metunt consumpto palmite uites.
<cyprianus_gallus. hept. 2.896> ut quae magnifica proprios habuere per agros.
<cyprianus_gallus. hept. 2.897> amittant ratione pari. nam stridulus ignis.
<cyprianus_gallus. hept. 2.898> fomite de modico solitus conprendere uepres.
<cyprianus_gallus. hept. 2.899> arentem stipulam et truncos cortice nudos.
<cyprianus_gallus. hept. 2.900> si segetem alterius uitemue absumpserit aestu.
<cyprianus_gallus. hept. 2.901> crimen ad auctoris merita per damna recurrit.
<cyprianus_gallus. hept. 2.902> ut reddat quidquid noxalis flamma peredit.
<cyprianus_gallus. hept. 2.903> depositum redhibere decet: quod perfida furum
<cyprianus_gallus. hept. 2.904> si fuerit populata manus, auctore reperto
<cyprianus_gallus. hept. 2.905> duplex summa datur: si uero est abditus ille.
<cyprianus_gallus. hept. 2.906> auersas qui dempsit opes. luratio sola
<cyprianus_gallus. hept. 2.907> exortem culpae faciet, quia fraude carebit.
<cyprianus_gallus. hept. 2.908> at si mendoso fallax nudatur in astu.
<cyprianus_gallus. hept. 2.909> depositi reddat geminum sub iudice pondus.
<cyprianus_gallus. hept. 2.910> haec etiam in pecudum causis mensura tenenda est:
<cyprianus_gallus. hept. 2.911> propterea ut, furto quae sunt direpta sinistro.
<cyprianus_gallus. hept. 2.912> restituat, cuius fuerit custodia segnis.
<cyprianus_gallus. hept. 2.913> at si molle pecus rabies uesana luporum
<cyprianus_gallus. hept. 2.914> lancinat, ostensa mitescunt iurgia carne.
<cyprianus_gallus. hept. 2.915> quod si quis geminos ducenda ad plaustra iuuencos
<cyprianus_gallus. hept. 2.916> commodat, enormi non dicat pondere functos
<cyprianus_gallus. hept. 2.917> idem. si fuerit praesens, stimulator euntum.
<cyprianus_gallus. hept. 2.918> hoc etiam in reliquis, quos pressant pondera iussa.
<cyprianus_gallus. hept. 2.919> sed si pcrsegnis accepta animalia perdit.
<cyprianus_gallus. hept. 2.920> quisquis agit. ius est, ut damnum sentiat omne.
<cyprianus_gallus. hept. 2.921> quae si perdiderit posita mercede locatus,
<cyprianus_gallus. hept. 2.922> illa operae in pretio promptim taxanda locabit.
<cyprianus_gallus. hept. 2.923> uirginis haut sponsae si quis sibi sumpserit usum,
<cyprianus_gallus. hept. 2.924> uxorem cum dote sibi sociabit eandem.
<cyprianus_gallus. hept. 2.925> quod si coniugio mens est non consona raptae,
<cyprianus_gallus. hept. 2.926> munera det, thalamis quae sunt accommoda, patri.
<cyprianus_gallus. hept. 2.927> maleficum celare nefas. mors dura necabit
<cyprianus_gallus. hept. 2.928> permixtum pecudi coitus deformis in actu.
<cyprianus_gallus. hept. 2.929> linquat uita uiros demonum sacella uerentes.
<cyprianus_gallus. hept. 2.930> quandoquidem soli domino fas subdere colla.
<cyprianus_gallus. hept. 2.931> nemo peregrinum uiolet uerboue manuue:
<cyprianus_gallus. hept. 2.932> idcirco quoniam uosmet suscepit Aegyptus
<cyprianus_gallus. hept. 2.933> linquentes genitale solum sedemque priorem.
<cyprianus_gallus. hept. 2.934> femina defuncto ne sit temnenda marito,
<cyprianus_gallus. hept. 2.935> sed palpanda magis puerique parentibus orbi.
<cyprianus_gallus. hept. 2.936> ne paribus poenis subeant peccata nocentes
<cyprianus_gallus. hept. 2.937> destituantque suos celeri cum funere rapti:
<cyprianus_gallus. hept. 2.938> acta nam corda deus auditque iuuatque.
<cyprianus_gallus. hept. 2.939> credito poscenti nummorum quos rogat usum.
<cyprianus_gallus. hept. 2.940> seposita mercede procul usuiaque turpi;
<cyprianus_gallus. hept. 2.941> nec festinus age trepidantem. ut sumpta reformet.
<cyprianus_gallus. hept. 2.942> ac si forte sui uelamen corporis idem
<cyprianus_gallus. hept. 2.943> committit traditque tibi pro pignore nummi.
<cyprianus_gallus. hept. 2.944> restitue. sol ante caput quam condat olympo.
<cyprianus_gallus. hept. 2.945> misericors ego sum dominus: hos audio promptim.
<cyprianus_gallus. hept. 2.946> externis cessate deis maledicere cuncti
<cyprianus_gallus. hept. 2.947> praecipuisque uiris. populi qui frena tenebunt.
<cyprianus_gallus. hept. 2.948> fructibus e primis domino pia dona referto
<cyprianus_gallus. hept. 2.949> et quemcumque creas primo de germine nuptae,
<cyprianus_gallus. hept. 2.950> sacrabis domino, sol postquam septimus altum
<cyprianus_gallus. hept. 2.951> est permensus iter. ut sitis sancta propago.
<cyprianus_gallus. hept. 2.952> extinctam pecudem raptorum dente luporum
<cyprianus_gallus. hept. 2.953> â€¢ nullus edat: mensis quae non sunt digna refutet.
<cyprianus_gallus. hept. 2.954> non credes narrata tibi, quae nulla fidei
<cyprianus_gallus. hept. 2.955> firmamenta iuuant. neu falsum dicere testis
<cyprianus_gallus. hept. 2.956> iniqua cum mente uelis. nec pluribus unum
<cyprianus_gallus. hept. 2.957> additus in coetum certes superare nocentem,
<cyprianus_gallus. hept. 2.958> ut tenuem et modicum quaesito ex crimine damnes.
<cyprianus_gallus. hept. 2.959> quin potius si forte pecus errare uidebis,
<cyprianus_gallus. hept. 2.960> cum quo corda tibi non sunt coniuncta, reforma.
<cyprianus_gallus. hept. 2.961> et si mole graui iumenta obnoxia sunt,
<cyprianus_gallus. hept. 2.962> erige et alternis conitens subleua palmis.
<cyprianus_gallus. hept. 2.963> innocuum ne sterne uirum, nam pectore iusto est.
<cyprianus_gallus. hept. 2.964> munera non sumes trepidi pro cura nocentis
<cyprianus_gallus. hept. 2.965> sollicitique rei, quoniam mox lumina caecant
<cyprianus_gallus. hept. 2.966> sermonesque uirum cunctaque examina frangunt.
<cyprianus_gallus. hept. 2.967> uberibus glebis bis ternos cultor in annos
<cyprianus_gallus. hept. 2.968> immineat uegetus, debet quia septimus esse
<cyprianus_gallus. hept. 2.969> otia lenta ferens, quo pauper quisque capessat
<cyprianus_gallus. hept. 2.970> quae fuerant generata palam. laetusque relinquat
<cyprianus_gallus. hept. 2.971> quae superant mandenda feris, dum saltibus errant.
<cyprianus_gallus. hept. 2.972> circite perpetua uolucris dum uoluitur annus,
<cyprianus_gallus. hept. 2.973> diuisos in trina modos sollemnia uobis
<cyprianus_gallus. hept. 2.974> septeno seruanda die, quo mollia ius est
<cyprianus_gallus. hept. 2.975> azyma triticeo gaudentes sumere farre,-
<cyprianus_gallus. hept. 2.976> ut monui dudum, primo uos mense nouorum,
<cyprianus_gallus. hept. 2.977> libertas cum plena fuit discedere Aegypto.
<cyprianus_gallus. hept. 2.978> ante meos uultus uacuus ne prodeat ullus.
<cyprianus_gallus. hept. 2.979> primitias operum messisque exordia nosce
<cyprianus_gallus. hept. 2.980> festa tibi, quotiens sementem sparseris agro.
<cyprianus_gallus. hept. 2.981> uel cum decurso requies coniungitur anno,
<cyprianus_gallus. hept. 2.982> omnibus explicitis, generat quae cura laborum.
<cyprianus_gallus. hept. 2.983> omnis homo tnmim distinguat tempus in anno.
<cyprianus_gallus. hept. 2.984> ante meos possit quo sese ostendere uultus.
<cyprianus_gallus. hept. 2.985> nam cum laeta tibi fuerit possessio terrae
<cyprianus_gallus. hept. 2.986> gentibus edomitis commissa et credita, nosce
<cyprianus_gallus. hept. 2.987> azyma sola meis ponenda altaribus esse;
<cyprianus_gallus. hept. 2.988> multimodas pecudes et rubram sanguinis undam
<cyprianus_gallus. hept. 2.989> nil festis prodesse tuis adipemque niualem,
<cyprianus_gallus. hept. 2.990> peruigilem et noctem durare in tempora lucis.
<cyprianus_gallus. hept. 2.991> quae redeunt, quotiens sacrorum cura recursat.
<cyprianus_gallus. hept. 2.992> agnus neue tener materno in lacte coquatur.
<cyprianus_gallus. hept. 2.993> ecce ego sidereum caelesti ex arce ministrum
<cyprianus_gallus. hept. 2.994> ad curam dimitto tuam, qui robore multo
<cyprianus_gallus. hept. 2.995> uadentem ad terram foueat. quae pinguibus aruis
<cyprianus_gallus. hept. 2.996> laeta uiret dulcesque euoluit nectaris undas.
<cyprianus_gallus. hept. 2.997> hunc audire parans sacratis crede loquellis.
<cyprianus_gallus. hept. 2.998> coniunctus est ille tibi fidusque manebit.
<cyprianus_gallus. hept. 2.999> . perpetuum retinens caelesti in uertice nomen.
<cyprianus_gallus. hept. 2.1000> heia agite sanctisque auditum iungite dictis.
<cyprianus_gallus. hept. 2.1001> mandatumque meum sincera adsumite mente;
<cyprianus_gallus. hept. 2.1002> ut sitis plebs cara mihi populusque beatus
<cyprianus_gallus. hept. 2.1003> et regnum sublime dei. gens ardua semper,
<cyprianus_gallus. hept. 2.1004> omnibus in terris, quas sol utrumque recurrens
<cyprianus_gallus. hept. 2.1005> adspicit et calido mundum conplectitur axe.
<cyprianus_gallus. hept. 2.1006> concordes palpabo tuos cunctisque resistam,
<cyprianus_gallus. hept. 2.1007> qui tecum bellare parant; tibi cedet Amorreus
<cyprianus_gallus. hept. 2.1008> Cethaeusque ferox et quos nunc optima tellus
<cyprianus_gallus. hept. 2.1009> sustinet, in saeclum te mox uertenda colono.
<cyprianus_gallus. hept. 2.1010> prouide, ne uetitis adclines colla sacellis
<cyprianus_gallus. hept. 2.1011> hostilesque deos trepide subnixus adores.
<cyprianus_gallus. hept. 2.1012> quin potius profana rue atque idola cuncta
<cyprianus_gallus. hept. 2.1013> disice cum titulis inscriptaque nomina dele,
<cyprianus_gallus. hept. 2.1014> ut possis seruire deo, quem cuncta tremiscunt.
<cyprianus_gallus. hept. 2.1015> mox uictum sacrabo tuum fontesque meantes;
<cyprianus_gallus. hept. 2.1016> morborumque tuo demam de corpore pestes.
<cyprianus_gallus. hept. 2.1017> nullus inops nati tota de plebe dolebit
<cyprianus_gallus. hept. 2.1018> paternum non esse sibi nomenque decusque.
<cyprianus_gallus. hept. 2.1019> longinquos praestabo dies. quis terminus aeui
<cyprianus_gallus. hept. 2.1020> laxior optatae producat tempora uitae.
<cyprianus_gallus. hept. 2.1021> ante tuas acies tristis formido uolabit,
<cyprianus_gallus. hept. 2.1022> atque uenenato praecurrent uulnere uespae.
<cyprianus_gallus. hept. 2.1023> ut tua belligeris metuantur signa maniplis,
<cyprianus_gallus. hept. 2.1024> perque feras gentes facilis uictoria cedat.
<cyprianus_gallus. hept. 2.1025> quas tamen edomitas faciam decrescere sensim,.
<cyprianus_gallus. hept. 2.1026> ne uacua sit terra uiris, atque agmine multo
<cyprianus_gallus. hept. 2.1027> increscat nimia rabidarum turba ferarum.
<cyprianus_gallus. hept. 2.1028> milite difl'uso faciam se extendere fines
<cyprianus_gallus. hept. 2.1029> telluris sedisque tuae, qua marmore rubro.
<cyprianus_gallus. hept. 2.1030> aestuat oceanus uentosis lubricus undis.
<cyprianus_gallus. hept. 2.1031> usque Philistinum pelagus terramque carentem
<cyprianus_gallus. hept. 2.1032> humano cultore, cluens atque agmine multo
<cyprianus_gallus. hept. 2.1033> qua fluit Euphrates uitreis perlucidus undis. "
<cyprianus_gallus. hept. 2.1034> Haec ubi detonuit, dominus conscendere collem
<cyprianus_gallus. hept. 2.1035> Aronem Moysenque iubet ac nobilis aeui
<cyprianus_gallus. hept. 2.1036> septuaginta uiros longeque inflectere colla
<cyprianus_gallus. hept. 2.1037> aeterno summoque deo; nam comminus ipsum
<cyprianus_gallus. hept. 2.1038> permittit properare ducem, qui iussa facessens
<cyprianus_gallus. hept. 2.1039> sancta dei celsum confestim construit altar
<cyprianus_gallus. hept. 2.1040> monte sub eximio. uacuas qui surgit in auras:
<cyprianus_gallus. hept. 2.1041> bissenos lapides. tribuum quae summa uidetur.
<cyprianus_gallus. hept. 2.1042> comminus adiungens. hic nondum fronte iuuencos
<cyprianus_gallus. hept. 2.1043> exhibet armata sacrisque hos inmolat aris;
<cyprianus_gallus. hept. 2.1044> sanguine de quorum partem diffundit ad altar.
<cyprianus_gallus. hept. 2.1045> creterrae instillans aliam, plebemque frequentem
<cyprianus_gallus. hept. 2.1046> spargit rore leui, librumque euoluit aeterni
<cyprianus_gallus. hept. 2.1047> seruantem monumenta dei. quae consona postquam
<cyprianus_gallus. hept. 2.1048> dixit cara sibi docilis sententia plebis,
<cyprianus_gallus. hept. 2.1049> conscendit tumidum lento molimine collem
<cyprianus_gallus. hept. 2.1050> grandaeuosque senes fratremque in uertice sistit.
<cyprianus_gallus. hept. 2.1051> hi simul adspiciunt rutilantem fulgure gemmam.
<cyprianus_gallus. hept. 2.1052> in qua siderei steterant uestigia regis:
<cyprianus_gallus. hept. 2.1053> sapphira nomen habet; caelumque hic uisitur albens
<cyprianus_gallus. hept. 2.1054> praetentum per dorsa iugi: quae cuncta uerentes
<cyprianus_gallus. hept. 2.1055> sublimi cum laude ferunt uictumque capessunt.
<cyprianus_gallus. hept. 2.1056> interea, monitis uates senioribus illic
<cyprianus_gallus. hept. 2.1057> sidere, Iesutem secum subiungere gressus
<cyprianus_gallus. hept. 2.1058> pacato de corde iubet. Hurumque relinquit
<cyprianus_gallus. hept. 2.1059> Aronemque suis, certantum ut iurgia noscant
<cyprianus_gallus. hept. 2.1060> aequa lance uirum iurisque ut uerba loquantur.
<cyprianus_gallus. hept. 2.1061> ipse ubi sanctifici tenuit iuga plurima collis,
<cyprianus_gallus. hept. 2.1062> labitur aetherio propere nubs fulgida caelo
<cyprianus_gallus. hept. 2.1063> et montem conplexa tegit uatemque seorsum
<cyprianus_gallus. hept. 2.1064> occulit a sociis terno bis lumine solis.
<cyprianus_gallus. hept. 2.1065> septima iamque dies niueum patefecerat axem.
<cyprianus_gallus. hept. 2.1066> cum dominus media conpellat nube prophetam.
<cyprianus_gallus. hept. 2.1067> mirificas inter flammas dum fulgidus infit,
<cyprianus_gallus. hept. 2.1068> atque quater denis uati dat iussa diebus;
<cyprianus_gallus. hept. 2.1069> noscere quis posset, quae sint sacraria summo
<cyprianus_gallus. hept. 2.1070> digna deo, lignisque iubet haec ardua pangi
<cyprianus_gallus. hept. 2.1071> perpetuo ualidis. nulla quae dissipat aetas.
<cyprianus_gallus. hept. 2.1072> haec miris conserta modis mensuraque iussa
<cyprianus_gallus. hept. 2.1073> lammina conspicui praeuelat ductilis auri.
<cyprianus_gallus. hept. 2.1074> conectens geminos tereti uertigine circlos
<cyprianus_gallus. hept. 2.1075> in dextrum laeuumque latus, qua sancta coluntur.
<cyprianus_gallus. hept. 2.1076> inde leuigatis intexit frondibus arcam,
<cyprianus_gallus. hept. 2.1077> in qua perpetui maneant mandata tonantis.
<cyprianus_gallus. hept. 2.1078> quin etiam rutilo Chembinos perficit auro
<cyprianus_gallus. hept. 2.1079> diuersosque locat, qua sese altaria pandunt,
<cyprianus_gallus. hept. 2.1080> alarum splendore pari similique uolatu,
<cyprianus_gallus. hept. 2.1081> ceu moueant agiles uentosa in nubila pinnas.
<cyprianus_gallus. hept. 2.1082> multaque praeterea rerum commenta nouarum
<cyprianus_gallus. hept. 2.1083> mirificis sunt facta modis, quae dicere qui uult,
<cyprianus_gallus. hept. 2.1084> expromet citius pelagus quas uoluat harenas.
<cyprianus_gallus. hept. 2.1085> sed neque quam multae species nec nomina quae sint.
<cyprianus_gallus. hept. 2.1086> lex numeris adstricta potest depromere fando.
<cyprianus_gallus. hept. 2.1087> dum cyathos uates, phialas, mortaria pangit
<cyprianus_gallus. hept. 2.1088> caelatasque facit gestanda ad munera lances
<cyprianus_gallus. hept. 2.1089> et quae noctilucis subduntur fulchra lucernis.
<cyprianus_gallus. hept. 2.1090> iam quaecumque tegunt sacratam desuper arcam
<cyprianus_gallus. hept. 2.1091> aut uelant postes, ardenti e murice tinxit.
<cyprianus_gallus. hept. 2.1092> quin etiam uaiio texuntur pallia peplo,
<cyprianus_gallus. hept. 2.1093> Aroni uatibusque piis, qui munera libant
<cyprianus_gallus. hept. 2.1094> in tectis sacrata dei, gemmaeque coruscae
<cyprianus_gallus. hept. 2.1095> inhaerent sinibus signantes nomina sena
<cyprianus_gallus. hept. 2.1096> distinctim tribuum, quarum de corpore plebs est.
<cyprianus_gallus. hept. 2.1097> singula nobilibus signantes nomina gemmis.
<cyprianus_gallus. hept. 2.1098> sara prima loco. topazo adiuncta smaragdus:
<cyprianus_gallus. hept. 2.1099> sapphirus hanc sequitur, cum qua carbunculus ardet,
<cyprianus_gallus. hept. 2.1100> iaspisque uiget fuluoque intermicat auro:
<cyprianus_gallus. hept. 2.1101> tertia nguno senes: hic iunctus acnati
<cyprianus_gallus. hept. 2.1102> atque amethysto. fulgens quem purpura tingit.
<cyprianus_gallus. hept. 2.1103> chrysolithus quartus, berillo adnexus onychnus.
<cyprianus_gallus. hept. 2.1104> additur aetherii signum uenerabile regis,
<cyprianus_gallus. hept. 2.1105> lammina conspicui formatum quod tenet auri.
<cyprianus_gallus. hept. 2.1106> lintea quin etiam niuoso albentia textu
<cyprianus_gallus. hept. 2.1107> in laxos cohibere sinus atque indere membris
<cyprianus_gallus. hept. 2.1108> praecipitur partemque obscenam condere carnis.
<cyprianus_gallus. hept. 2.1109> ne, dum sacra uehunt, denudent turpia uates.
<cyprianus_gallus. hept. 2.1110> haec inter totus sacrorum euoluitur ordo:
<cyprianus_gallus. hept. 2.1111> peccatum quae dona leuent. quaeue hostia feiTO
<cyprianus_gallus. hept. 2.1112> icta cadat sanctamque dei determinat iram.
<cyprianus_gallus. hept. 2.1113> nam quicumque uirum sacrata altaria tangit,,
<cyprianus_gallus. hept. 2.1114> sanctior efficitur purgatus pectora naeuo.
<cyprianus_gallus. hept. 2.1116> pendeat ut lychnus semper laquearibus altis
<cyprianus_gallus. hept. 2.1117> incensus noctemque suo de lumine uincat.
<cyprianus_gallus. hept. 2.1118> edicit censura dei. ne forte tenebrae horrificam faciant per sancta altaria noctem.
<cyprianus_gallus. hept. 2.1119> ponitur et liquidi nonnumquam sucus oliui,
<cyprianus_gallus. hept. 2.1120> sanctificans hominum carnes. dum uertice summo
<cyprianus_gallus. hept. 2.1121> liquitur et crasso perfundit unguine membra:
<cyprianus_gallus. hept. 2.1122> adice tusque, leuis cuius fit naribus aptus
<cyprianus_gallus. hept. 2.1123> halitus et dulces inrorat sensibus auras.
<cyprianus_gallus. hept. 2.1124> ilicet ut magni splenderet machina templi
<cyprianus_gallus. hept. 2.1125> ornatuque suo cunctas transcenderet aedes.
<cyprianus_gallus. hept. 2.1126> perdociles tribuit sensus et maxima fabris
<cyprianus_gallus. hept. 2.1127> ornamenta deus omnesque his indidit artes
<cyprianus_gallus. hept. 2.1128> Achisamo de Dana tribu iunctoque Beselo,
<cyprianus_gallus. hept. 2.1129> ex Iuda cui classe fuit clarigena origo.
<cyprianus_gallus. hept. 2.1130> utque forent domini populo notissima dicta.
<cyprianus_gallus. hept. 2.1131> accipit e gemina formatas caute tabellas
<cyprianus_gallus. hept. 2.1132> propheta tribuente deo, quas pollice sancto
<cyprianus_gallus. hept. 2.1133> et paribus scripsit digitis manus inclita regis.
<cyprianus_gallus. hept. 2.1134> interea populus. metata in castra locatus,
<cyprianus_gallus. hept. 2.1135> dum uatem deesse suum iam tempore multo
<cyprianus_gallus. hept. 2.1136> mordaci sub corde gemit nusquamque uideri
<cyprianus_gallus. hept. 2.1137> murmurat. adsidue deposcit numina demens
<cyprianus_gallus. hept. 2.1138> Aronem peruersa sibi; quos ille frementes
<cyprianus_gallus. hept. 2.1139> instantesque diu deferre ac tradere iussit
<cyprianus_gallus. hept. 2.1140> ornatus. quos aure gerunt nataeque nurusque,
<cyprianus_gallus. hept. 2.1141> natiua dum forma parum splendoris habere
<cyprianus_gallus. hept. 2.1142> ducitur et turpi de uulnere defluit aurum.
<cyprianus_gallus. hept. 2.1143> hoc ubi congessit populus, coniecit in ignem
<cyprianus_gallus. hept. 2.1144> mollitumque dehinc eruens flamma camini
<cyprianus_gallus. hept. 2.1145> miscuit et torua formauit fronte iuuencum
<cyprianus_gallus. hept. 2.1146> ueuturumque diem sollemnem confore dixit.
<cyprianus_gallus. hept. 2.1147> ilicet albentes cum primum lucifer ignes
<cyprianus_gallus. hept. 2.1148> protulit et celso noctem seclusit olympo.
<cyprianus_gallus. hept. 2.1149> consurgit Iudaea manus damnosaque festa
<cyprianus_gallus. hept. 2.1150> laeta colit multisque infundit pectora poclis.
<cyprianus_gallus. hept. 2.1151> atque exultantes ducit furiata choreas.
<cyprianus_gallus. hept. 2.1152> aspicit haec celsa dominus sublimis in arce
<cyprianus_gallus. hept. 2.1153> innocuumque iubet propere descendere uatem.
<cyprianus_gallus. hept. 2.1154> dum memorat: "Decurre citus. montemque relinque.
<cyprianus_gallus. hept. 2.1155> peruersi ductor populi plebisque magister.
<cyprianus_gallus. hept. 2.1156> quam profana iuuant; peccauit praesule multum
<cyprianus_gallus. hept. 2.1157> te Iudaea suo, dum sanctos despicit actus.
<cyprianus_gallus. hept. 2.1158> en quibus indomiti Pharaonis soluere uincla
<cyprianus_gallus. hept. 2.1159> principe te licuit furuaque exire Canopo.
<cyprianus_gallus. hept. 2.1160> praeuaricatores taurinis uultibus adstant
<cyprianus_gallus. hept. 2.1161> proque deo celebrant mentiti membra iuuenci
<cyprianus_gallus. hept. 2.1162> et libertatis memorant id nunc suae numen.
<cyprianus_gallus. hept. 2.1163> tu motus ne flecte meos neue obuius ito,
<cyprianus_gallus. hept. 2.1164> dum meritos his mitto metus dignamque ruinam.
<cyprianus_gallus. hept. 2.1165> nec tu iacturam metuas. ne dempta potestas
<cyprianus_gallus. hept. 2.1166> culmen ad alterius confestim missa recurrat.
<cyprianus_gallus. hept. 2.1167> dabitur in tenis multum praestantior armis
<cyprianus_gallus. hept. 2.1168> gens ignota tibi, quae sit te principe uictrix."
<cyprianus_gallus. hept. 2.1169> Territus his uates dominum subnixus adorat
<cyprianus_gallus. hept. 2.1170> talibus effatus: "Cur tantis motibus exit
<cyprianus_gallus. hept. 2.1171> in populum nunc ira tuum, quem dura gementem
<cyprianus_gallus. hept. 2.1172> imperia nimium metuens laxauit Aegyptus,
<cyprianus_gallus. hept. 2.1173> dum te, magne, timet, dum celsae robora dextrae
<cyprianus_gallus. hept. 2.1174> terrificant fracta miserum ceruice tyrannum ?
<cyprianus_gallus. hept. 2.1175> et nunc, o domine, quid dicet turba Canopi.
<cyprianus_gallus. hept. 2.1176> captiuis priuata suis infensaque plebi,
<cyprianus_gallus. hept. 2.1177> quam cernit nunc esse tuam, nisi te, deus ingens.
<cyprianus_gallus. hept. 2.1178> nequiquam consueta tibi pietate fauentem
<cyprianus_gallus. hept. 2.1179> produxisse uiros deserta in sede necandos.
<cyprianus_gallus. hept. 2.1180> dum uastos inter saltus sua funera ducunt.
<cyprianus_gallus. hept. 2.1181> sublimis indulge tuis uultumque serenum
<cyprianus_gallus. hept. 2.1182> exhibe poscenti; nam te quis uiuere moto
<cyprianus_gallus. hept. 2.1183> in terris caeloque potest ? quem currit ad unum
<cyprianus_gallus. hept. 2.1184> quod moritur uiuitque tibi. tandemque recurrat
<cyprianus_gallus. hept. 2.1185> ad sensus. uenerande. tuos. quae dona pararis
<cyprianus_gallus. hept. 2.1186> Abramo quondam, proceri quae deinde Iacobo
<cyprianus_gallus. hept. 2.1187> Isacique pio. felix quos seruitus ornat,
<cyprianus_gallus. hept. 2.1188> quod placuere tibi: iuratus per tua, sancte.
<cyprianus_gallus. hept. 2.1189> robora dum spondes prognatos his fore curae,
<cyprianus_gallus. hept. 2.1190> rex inuicte, tuae. densandos pube frequenti
<cyprianus_gallus. hept. 2.1191> innumeraque acie, ceu magni sidera caeli
<cyprianus_gallus. hept. 2.1192> stellantesque micant mundano in cardine gemmae.
<cyprianus_gallus. hept. 2.1193> cur promissa labant? cur ditis commoda terrae
<cyprianus_gallus. hept. 2.1194> nullus habet uatesque insistit sedibus exui.
<cyprianus_gallus. hept. 2.1195> cui mellis spondes latices et flumina lactis?"
<cyprianus_gallus. hept. 2.1196> Flectitur his dominus totamque expectorat iram.
<cyprianus_gallus. hept. 2.1197> ilicet excelso descendit colle propheta,
<cyprianus_gallus. hept. 2.1198> conscriptas referens domini de lege tabellas
<cyprianus_gallus. hept. 2.1199> introrsus extraque simul; nam pagina sancta
<cyprianus_gallus. hept. 2.1200> et tergo commissa fuit; cumque incitus exit.
<cyprianus_gallus. hept. 2.1201> uocibus inmodicis populi defigitur Auses
<cyprianus_gallus. hept. 2.1202> clamoremque putat bellantis hunc fore turbae.
<cyprianus_gallus. hept. 2.1203> sed uates non bella uidet, sed languida uino
<cyprianus_gallus. hept. 2.1204> pectora multimodas in caelum mittere uoces.
<cyprianus_gallus. hept. 2.1205> iamque adeo ingressus castrorum limina ductor
<cyprianus_gallus. hept. 2.1206> bacchantis cernit populi feruere choreas
<cyprianus_gallus. hept. 2.1207> auratumque uidet tumida ceruice iuuencum:
<cyprianus_gallus. hept. 2.1208> quem uelut aetherium spectabat turba parentem.
<cyprianus_gallus. hept. 2.1209> ilicet infensus calidam dum concipit iram.
<cyprianus_gallus. hept. 2.1210> confringit tabulas. totum dum surgit in ictum,
<cyprianus_gallus. hept. 2.1211> iniectumque focis uitulum dissoluit et exin
<cyprianus_gallus. hept. 2.1212> porricit in pelagus sumptisque exinde fluentis
<cyprianus_gallus. hept. 2.1213> attonitos libare iubet: fratremque deinde
<cyprianus_gallus. hept. 2.1214> increpat offensus ualide, quod uana petentes
<cyprianus_gallus. hept. 2.1215> audierit iustaque deum uiolauerit ira.
<cyprianus_gallus. hept. 2.1216> ille pacem poscens crimen populare fatetur.
<cyprianus_gallus. hept. 2.1217> exortem sese faciens culpabilis ausi.
<cyprianus_gallus. hept. 2.1218> at princeps, punire parans dementia uulgi
<cyprianus_gallus. hept. 2.1219> crimina. Leuitas totis discurrere castris
<cyprianus_gallus. hept. 2.1220> et ferrum nudare iubet atque obuia passim
<cyprianus_gallus. hept. 2.1221> corpora, cognata quamquam de plebe, ferire.
<cyprianus_gallus. hept. 2.1222> illi alacres per nota sibi diuortia currunt
<cyprianus_gallus. hept. 2.1223> oblatosque ruunt cuneos raptimque uirorum,
<cyprianus_gallus. hept. 2.1224> ultores domini, circum tria milia caedunt,
<cyprianus_gallus. hept. 2.1225> quis uicena simul studio quasi milia iungas.
<cyprianus_gallus. hept. 2.1226> his gestis propheta suis iam mitior exit
<cyprianus_gallus. hept. 2.1227> aeternumque rogat populi pro crimine regem,
<cyprianus_gallus. hept. 2.1228> talibus effatus: "Peccauit turba tuorum.
<cyprianus_gallus. hept. 2.1229> rex inuicte, uirum plus quam mortalia quaerunt
<cyprianus_gallus. hept. 2.1230> pectora, mutarum pecudum simulacra colendo.
<cyprianus_gallus. hept. 2.1231> his et uota dedit et numen credidit aurum.
<cyprianus_gallus. hept. 2.1232> et nunc, o domine, si dignum me prece ducis.
<cyprianus_gallus. hept. 2.1233> quam faciam fundamque tibi. dimitte reatum,
<cyprianus_gallus. hept. 2.1234> quem solus laxare potes. sm amplior illos
<cyprianus_gallus. hept. 2.1235> poena manet cunctosque tenet sententia mortis.
<cyprianus_gallus. hept. 2.1236> nomen, sancte, meum caelesti ex pagina dele,
<cyprianus_gallus. hept. 2.1237> quam scripsit ueneranda manus, cui subiacet orbis. "
<cyprianus_gallus. hept. 2.1238> orantem responsa dei felicia palpant:
<cyprianus_gallus. hept. 2.1239> "Quisquis me uetito peccator crimine laedit
<cyprianus_gallus. hept. 2.1240> me contra ueniens. hunc sancti pagina libri
<cyprianus_gallus. hept. 2.1241> nulla tenet nomenque nocens delebitur inde.
<cyprianus_gallus. hept. 2.1242> at tu depropera captumque hinc explica cursum
<cyprianus_gallus. hept. 2.1243> promissosque locos susceptae adscribito turbae.
<cyprianus_gallus. hept. 2.1244> ac ne sollicita tangat te cura uadentem,
<cyprianus_gallus. hept. 2.1245> nuntius anterior semper gradietur euntem.
<cyprianus_gallus. hept. 2.1246> ast illos sua facta grauant, quos crimina fuscant.
<cyprianus_gallus. hept. 2.1247> erecta ceruice uiros sensuque tumentes:
<cyprianus_gallus. hept. 2.1248> quapropter socio tecum non ambulo gressu."
<cyprianus_gallus. hept. 2.1249> Haec populus maesto suscepit dicta reatu,
<cyprianus_gallus. hept. 2.1250> inriguoque gemit ob tanta obprobria fletu,.
<cyprianus_gallus. hept. 2.1251> pollutas sumens nigranti stamine uestes.
<cyprianus_gallus. hept. 2.1252> quem bonus eloquiis uates deponere tristes
<cyprianus_gallus. hept. 2.1253> indutus luctumque iubet multumque precatur,
<cyprianus_gallus. hept. 2.1254> ut uideant, ne forte dei sit grandior ira,
<cyprianus_gallus. hept. 2.1255> si fortasse pari fuerit de crimine laesus.
<cyprianus_gallus. hept. 2.1256> His actis conposta sibi tentoria promit
<cyprianus_gallus. hept. 2.1257> semotisque locat castris nomenque decenter
<cyprianus_gallus. hept. 2.1258> indidit a teste, cuius sententia uera est.
<cyprianus_gallus. hept. 2.1259> ilium facta deo subeuntem limina cuncti
<cyprianus_gallus. hept. 2.1260> certatim uidere uiri ipsique uicissim
<cyprianus_gallus. hept. 2.1261> gaudebant inferre gradum uel sistere contra:
<cyprianus_gallus. hept. 2.1262> cum subito, horrendum uisu, nubs fulgida caelo
<cyprianus_gallus. hept. 2.1263> labitur et summi perfundit culmina templi;
<cyprianus_gallus. hept. 2.1264> dumque pius uates graditur. dum deinde recursat.
<cyprianus_gallus. hept. 2.1265> aedibus in domini semper se condidit Auses
<cyprianus_gallus. hept. 2.1266> nusquam progrediens. at uates dicta reuoluit
<cyprianus_gallus. hept. 2.1267> cum domino consueta sibi, quaeque antea non sunt
<cyprianus_gallus. hept. 2.1268> mortali concessa uiro, deposcit. ut ora
<cyprianus_gallus. hept. 2.1269> comminus aspiciat domini ueneranda beati.
<cyprianus_gallus. hept. 2.1270> utque deus procerem semper comitetur euntem.
<cyprianus_gallus. hept. 2.1271> quamlibet aetherius uallaret nuntius ilIum.
<cyprianus_gallus. hept. 2.1272> adnuitur dictisque deus sublimibus infit.
<cyprianus_gallus. hept. 2.1273> quae facienda prius, quam tanti gratia doni
<cyprianus_gallus. hept. 2.1274> obtutus pascat mundana inuisere suetos.
<cyprianus_gallus. hept. 2.1275> "Heia age, deproperans rupem conscende minacem
<cyprianus_gallus. hept. 2.1276> et gressum defige tuum, ac dum meus alto
<cyprianus_gallus. hept. 2.1277> sic rediens decurrit honor, sub fornice saxi,
<cyprianus_gallus. hept. 2.1278> umbratus mea dextra, mane, dum praepete cursu
<cyprianus_gallus. hept. 2.1279> praeteriens refero diuinae umbracula palmae.
<cyprianus_gallus. hept. 2.1280> tum tantum spectare dei postrema meantis
<cyprianus_gallus. hept. 2.1281> crura potes: uultum non fas est uisere cuiquam
<cyprianus_gallus. hept. 2.1282> spirantum ex numero, mundana quos fouet aura."
<cyprianus_gallus. hept. 2.1283> haec, fuerant ut iussa, fiunt; mox caute dolata
<cyprianus_gallus. hept. 2.1284> consimiles tabulas diuina ad iura reformat
<cyprianus_gallus. hept. 2.1285> consuetamque sibi solitis de cursibus arcem
<cyprianus_gallus. hept. 2.1286> incomitatus adit montemque accedere iuxta
<cyprianus_gallus. hept. 2.1287> non patitur cunctos ipsasque eliminat illinc
<cyprianus_gallus. hept. 2.1288> lanigeras pecudes, quia sunt contigua noxae
<cyprianus_gallus. hept. 2.1289> talia: corruptis nequaquam sancta cohaerent.
<cyprianus_gallus. hept. 2.1290> ilicet optatis domini sermonibus usus
<cyprianus_gallus. hept. 2.1291> cognoscit uentura suis seque ingerit ultro:
<cyprianus_gallus. hept. 2.1292> "O domine, quem larga facit clementia magnum
<cyprianus_gallus. hept. 2.1293> in caelo terraque tuis, tu mitis in aula
<cyprianus_gallus. hept. 2.1294> aetheria solusque potens, iustissimus idem,
<cyprianus_gallus. hept. 2.1295> indulgens pariter populis, quos mundus ubique
<cyprianus_gallus. hept. 2.1296> laetus habet tota dominum cum mente fatentes:
<cyprianus_gallus. hept. 2.1297> tu cunctos de fraude leuas, tu quidquid iniquum est,
<cyprianus_gallus. hept. 2.1298> condonare potes, solus quia crimine cares;
<cyprianus_gallus. hept. 2.1299> idem mortiferos solitus damnare reatus
<cyprianus_gallus. hept. 2.1300> in prolem natosque patrum natosque natorum:
<cyprianus_gallus. hept. 2.1301> nobiscum praecelsa- deus uirtute maneto.
<cyprianus_gallus. hept. 2.1302> nam plebs ista ferox rigida ceruice superbit;
<cyprianus_gallus. hept. 2.1303> crimine si cuius commissa piacula donas,
<cyprianus_gallus. hept. 2.1304> uiuemus per saecla tui." mox sanctus ab aula
<cyprianus_gallus. hept. 2.1305> effatur dominus caeli, quae iusserat ante;
<cyprianus_gallus. hept. 2.1306> ut, cum uulnifica populus post bella quiesset,
<cyprianus_gallus. hept. 2.1307> otia respiciens, tantum consortia nosset
<cyprianus_gallus. hept. 2.1308> de populo concessa suo, ne forte uirorum
<cyprianus_gallus. hept. 2.1309> incautas mentes fallaci eluderet astu
<cyprianus_gallus. hept. 2.1310> coniunx sumpta foris profanaque sacra doceret.
<cyprianus_gallus. hept. 2.1311> iamque quaterdenos celeri cum lumine soles
<cyprianus_gallus. hept. 2.1312> triuerat hic uates, nullamque adsumpserat escam,
<cyprianus_gallus. hept. 2.1313> ieiunum referens ad castra ingentia pectus.
<cyprianus_gallus. hept. 2.1314> illum conspicuae fulgentem lampade flammae
<cyprianus_gallus. hept. 2.1315> obtutus timuere uirum fraterque ueretur
<cyprianus_gallus. hept. 2.1316> mortales reuocans fulgenti a lumine uisus.
<cyprianus_gallus. hept. 2.1317> nescius at uates subitae uirtutis honorem
<cyprianus_gallus. hept. 2.1318> sacrato fulsisse sibi, formidine plebis
<cyprianus_gallus. hept. 2.1319> noscitat inmensi uelandum luminis ictum,
<cyprianus_gallus. hept. 2.1320> ne Iudaea cohors cum uisu auerteret aures.
<cyprianus_gallus. hept. 2.1321> sed cum pacifica domini se ad uerba ferebat,
<cyprianus_gallus. hept. 2.1322> lutea peI:spicuo tollebat lintea peplo.
<cyprianus_gallus. hept. 2.1323> ilicet exhibitis populo certante metallis
<cyprianus_gallus. hept. 2.1324> et quae Sidonio tinguntur uellera luto,.
<cyprianus_gallus. hept. 2.1325> artibus eximiis sacratam perficit aedem.
<cyprianus_gallus. hept. 2.1326> quam dominus missa sublimis nube repleuit
<cyprianus_gallus. hept. 2.1327> in tantum, ut uates non posset scandere postes
<cyprianus_gallus. hept. 2.1328> sanctificos, quamuis toto se limine uelum
<cyprianus_gallus. hept. 2.1329> panderet et foribus custos non obuius esset.
<cyprianus_gallus. hept. 2.1331> Haec cum mobilibus sese dimouerat auris.
<cyprianus_gallus. hept. 2.1332> castra mouebantur; nox rursum sueta reuerti
<cyprianus_gallus. hept. 2.1333> fulgebat rubrae nimio de lumine flammae.
<cyprianus_gallus. hept. 2.1334> dum uolucris deferuet apex numenque praesentat.
