<cand_fuld. epit_aegil. 1.1>	Ingrediens, lector, perparvi domatis antrum,
<cand_fuld. epit_aegil. 1.2>	Cerne legens titulum, nosceque fata viri.
<cand_fuld. epit_aegil. 1.3>	Abbas iste fuit famosi nominis Eigil,
<cand_fuld. epit_aegil. 1.4>	Qui iacet in tumulo, sed super astra manet.
<cand_fuld. epit_aegil. 1.5>	Hoc quoque coenobium rexit feliciter ipse.
<cand_fuld. epit_aegil. 1.6>	Multaque facta bona rite peregit ovans.
<cand_fuld. epit_aegil. 1.7>	Martyris ergo sacra cum praesule transtulit ossa,
<cand_fuld. epit_aegil. 1.8>	Ac binas pariter has dicat ecclesias.
<cand_fuld. epit_aegil. 1.9>	Post haec alta petit, animamque ad sidera misit,
<cand_fuld. epit_aegil. 1.10>	Corporis infirmi membra locavit et hic.
<cand_fuld. epit_aegil. 1.11>	Huic quoque Hrabanus, vilis successor, amando
<cand_fuld. epit_aegil. 1.12>	Conscripsi hunc titulum: Christus utrosque iuvet.

<cand_fuld. epit_aegil. 2.1>	Abbas hic Eigil tumulatus sorte quiesco,
<cand_fuld. epit_aegil. 2.2>	Qui dudum multis notus in orbe fui.
<cand_fuld. epit_aegil. 2.3>	Hicque mea parvo clauduntur membra sepulchro,
<cand_fuld. epit_aegil. 2.4>	Quod vivens ipse construere studui.
<cand_fuld. epit_aegil. 2.5>	Hic dominum exspecto, qui solvet vincula leti:
<cand_fuld. epit_aegil. 2.6>	Cum veniet, credo, surgere me faciet.	