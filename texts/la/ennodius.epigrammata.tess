<ennodius. epigrammata. 1.1> Gente bonus, probitate nitens et nominis auctor
<ennodius. epigrammata. 1.2> Sic iacet angusto, dic dolor, in tumulo?
<ennodius. epigrammata. 1.3> Spes domus inmensae modico contecta sepulcro est,
<ennodius. epigrammata. 1.4> Artantur paruis culmina cespitibus.
<ennodius. epigrammata. 1.5> Quid decus in pueris, quid praestant limina uitae?
<ennodius. epigrammata. 1.6> Non expectatis mors uenit ordinibus.
<ennodius. epigrammata. 1.7> Quid iuuat hunc, teneris senium quod praetulit annis?
<ennodius. epigrammata. 1.8> Funeribus iunxit funera multa suis.
<ennodius. epigrammata. 1.9> Occidit, heu, iuuenis, qui tersit crimina uitae
<ennodius. epigrammata. 1.10> Tempore culparum uiuificante deo.
<ennodius. epigrammata. 1.11> Aspice, primaeuos metuis qui forsitan annos,
<ennodius. epigrammata. 1.12> Aetas uincentem non tenuit puerum.
<ennodius. epigrammata. 1.13> Exemplum terris linquens, ad sidera raptus
<ennodius. epigrammata. 1.14> Confessis rectum quam bene monstrat iter!
<ennodius. epigrammata. 1.15> Bis denas hiemes, totidem transcendit aristas,
<ennodius. epigrammata. 1.16> Quem subito ex oculis sors inimica tulit.
<ennodius. epigrammata. 2.1> Numquam morte perit meritis post busta superstes,
<ennodius. epigrammata. 2.2> Funera sublimem non capiunt animam.
<ennodius. epigrammata. 2.3> Sanguis honor genius probitas constantia census
<ennodius. epigrammata. 2.4> Interimunt multis dotibus exitium.
<ennodius. epigrammata. 2.5> In commune, bonus non sentit damna sepulcri.
<ennodius. epigrammata. 2.6> Fila legunt Parcae quae dederant miseris:
<ennodius. epigrammata. 2.7> Pendula lassantur quae plebem stamina portant:
<ennodius. epigrammata. 2.8> Fortia contingunt licia nobilibus.
<ennodius. epigrammata. 2.9> Cana uenerandi renouabant saecula mores,
<ennodius. epigrammata. 2.10> Inque uicem templi pectora munda tulit.
<ennodius. epigrammata. 3.1> Consona diuersis finxisti carmina libris:
<ennodius. epigrammata. 3.2> Suscipiat gaudens littera quod tribuit.
<ennodius. epigrammata. 3.3> Nescio qui tantum non laudet, Fauste, pudorem,
<ennodius. epigrammata. 3.4> Cum reddis si quid lecta dedere tibi.
<ennodius. epigrammata. 3.5> Depositum perdit mens recti nescia semper:
<ennodius. epigrammata. 3.6> Ad mores redeunt haec documenta probos,
<ennodius. epigrammata. 3.7> Si tamen admittis dexter mea uerba, fatebor,
<ennodius. epigrammata. 3.8> Qui pollet magnis paruula iuste fugat.
<ennodius. epigrammata. 3.9> Laudentur tereti quos pingis carmine, uates,
<ennodius. epigrammata. 3.10> Mascula rhetorico schemate lingua. tonet:
<ennodius. epigrammata. 3.11> Ceu Paulus Christum docuit hominemque deumque,
<ennodius. epigrammata. 3.12> Quo praestat cunctis gaudeat eloquio.
<ennodius. epigrammata. 3.13> Attica per Graios ditentur dogmata sensus
<ennodius. epigrammata. 3.14> Et nostrum stupeat Graecia docta decus.
<ennodius. epigrammata. 3.15> Moralis strictis, narrentur physica certis,
<ennodius. epigrammata. 3.16> Historiam monstrans indicet historia,
<ennodius. epigrammata. 3.17> Comica per limam numerentur, fortia plausu:
<ennodius. epigrammata. 3.18> Conueniunt operi lucida dicta tuo.
<ennodius. epigrammata. 3.19> Non ualet haec alter: sed Faustum dicere summa
<ennodius. epigrammata. 3.20> Laudis erit semper, si bene nota loquor.
<ennodius. epigrammata. 4.1> Antistes summus, plaustrum, te, nobile, donat.
<ennodius. epigrammata. 4.2> Pandit iter magnis, omina dextra facit.
<ennodius. epigrammata. 5.1> Bustica, perpetuae non te sors pallida uitae
<ennodius. epigrammata. 5.2> Sustulit, interitum nec tibi morte dedit.
<ennodius. epigrammata. 5.3> Purior aetherias graderis sine carne per arces.
<ennodius. epigrammata. 5.4> Sic uitam castae funera nobilitant,
<ennodius. epigrammata. 5.5> Quod, mirum, uiduata tibi sic constitit aetas,
<ennodius. epigrammata. 5.6> Coniugis ad natum cum bene ductus amor.
<ennodius. epigrammata. 6.1> Corpore deuicto moritur quicumque superstat:
<ennodius. epigrammata. 6.2> Dant leti legem crimina sola homini.
<ennodius. epigrammata. 6.3> Nil tibi, uirgo, perit: carnem mens pura refudit,
<ennodius. epigrammata. 6.4> Quae numquam mundi uixit in obsequiis.
<ennodius. epigrammata. 6.5> Funera busta rogi scelerum stipendia cessent:
<ennodius. epigrammata. 6.6> De uita ad uitam transitus iste placet.
<ennodius. epigrammata. 7.1> Occisor mortis, dux uitae, planta salutis!
<ennodius. epigrammata. 7.2> Aspice: nam serpens ecce uenena fugat,
<ennodius. epigrammata. 7.3> Et quod supplicii species et mortis imago
<ennodius. epigrammata. 7.4> Iam fuerat miseris, est mihi certa salus.
<ennodius. epigrammata. 8.1> Antistes genio pollens probitate pudore
<ennodius. epigrammata. 8.2> Ornauit donum meritis et lumina uitae
<ennodius. epigrammata. 8.3> Ad pretium iungens operis haec templa locauit.
<ennodius. epigrammata. 8.4> Lapsa per incertos non spargit fama recessus:
<ennodius. epigrammata. 8.5> Sed ueteris facti uiuit lex aucta per aeuum,
<ennodius. epigrammata. 8.6> Cum dexter capiat Laurenti munera Xystus.
<ennodius. epigrammata. 8.7> Sic manet officium, quod sanctis contigit olim.
<ennodius. epigrammata. 8.8> Obtulit hic templum, ueniens quod consecrat ille.
<ennodius. epigrammata. 9.1> Vilia tecta prius facibus cessere beatis,
<ennodius. epigrammata. 9.2> Si splendor per damna uenit, si culmina flammis
<ennodius. epigrammata. 9.3> Consurgunt habitura deum, si perdita crescunt
<ennodius. epigrammata. 9.4> Ignibus innocuis, si dant dispendia cultum.
<ennodius. epigrammata. 9.5> Qualis erit reparans crepitantibus aucta ruinis?
<ennodius. epigrammata. 9.6> Laurenti, tua bella gerens incendia uince.
<ennodius. epigrammata. 9.7> Sordida marcenti latuisset terra recessu,
<ennodius. epigrammata. 9.8> Si status faciem tenuissent antra uetusti.
<ennodius. epigrammata. 9.9> Sed postquam superi flammas misere secundas,
<ennodius. epigrammata. 9.10> Ad lumen cineres traxerunt ista colendum.
<ennodius. epigrammata. 9.11> Huc oculos conuerte pios, qui cuncta uapore
<ennodius. epigrammata. 9.12> Praedicis mandanda, pater, rebusque docendos
<ennodius. epigrammata. 9.13> Instrue, ne uerbis titubet mens nescia recti.
<ennodius. epigrammata. 10.1> Aedibus ad genium duo sunt concessa per aeuum,
<ennodius. epigrammata. 10.2> Si niteant crustis aut domini merito.
<ennodius. epigrammata. 10.3> Herbida pasturam simulantia saxa.uirentem
<ennodius. epigrammata. 10.4> Inliciant oculos nobiliore dolo:
<ennodius. epigrammata. 10.5> Fallat opus tamen arte, regat natura figuras,
<ennodius. epigrammata. 10.6> Viscera dum lapidum fingit imaginibus:
<ennodius. epigrammata. 10.7> Candorem roseo perfundat doctor ab ore,
<ennodius. epigrammata. 10.8> Depingat sparsis congrua membra notis.
<ennodius. epigrammata. 10.9> Aurum culmen ebur tabulas laquearia gemmas
<ennodius. epigrammata. 10.10> Non datur humanis plus rutilare bonis.
<ennodius. epigrammata. 10.11> In pretio crustis fors et sine lege iocatur.
<ennodius. epigrammata. 10.12> Moribus ut constes, crede, laboris erit.
<ennodius. epigrammata. 11.1> (Antiquum) ecce nitet templum, quod sorduit ante,
<ennodius. epigrammata. 11.2> Cui faciem ueterem lux noua conposuit.
<ennodius. epigrammata. 11.3> Perdidit antiquum quis religione sacellum,
<ennodius. epigrammata. 11.4> Numinibus pulsis quod bene numen habet?
<ennodius. epigrammata. 11.5> Di, quibus hoc patuit, possessas linquite sedes.
<ennodius. epigrammata. 11.6> Quod fecit Victor, uictor ubique tenet.
<ennodius. epigrammata. 11.7> Addidit ad cultum merito successor et actis,
<ennodius. epigrammata. 11.8> Qui morum nomen hinc, Honorate, geris.
<ennodius. epigrammata. 11.9> Nubila uiperei qui gestat corda ueneni,
<ennodius. epigrammata. 11.10> Non datur ut faciat culmina pulcra deo.
<ennodius. epigrammata. 12.1> Accipe de cuius biberit domus arta fluentis,
<ennodius. epigrammata. 12.2> Atria quod superet porticibus modicis.
<ennodius. epigrammata. 12.3> Pontificis summi studio constructa renidet,
<ennodius. epigrammata. 12.4> Laurenti proprium possidet ista diem.
<ennodius. epigrammata. 12.5> Splendida per census consurgunt tecta ruinam,
<ennodius. epigrammata. 12.6> Occasum nescit quod uenit a domino.
<ennodius. epigrammata. 12.7> Vix caries senium comitata hoc deterit umquam,
<ennodius. epigrammata. 12.8> Gloria factoris quod bene condiderit.
<ennodius. epigrammata. 12.9> Fabula de magnis numquam tacitura reseruat,
<ennodius. epigrammata. 12.10> Quod uincens aenum nomen ad astra ferat
<ennodius. epigrammata. 13.1> Ille fuit rigidi semper seruator honesti,
<ennodius. epigrammata. 13.2> Terribilis culpis supplicibusque pius,
<ennodius. epigrammata. 13.3> Quem numquam flexit uitium, miseratio semper,
<ennodius. epigrammata. 13.4> Iudicium facie certus ubique dedit.
<ennodius. epigrammata. 13.5> Crimina corripuit uultu, conpuncta refouit,
<ennodius. epigrammata. 13.6> Conscia secreti detulit ora tnL
<ennodius. epigrammata. 13.7> Hunc utero genetrix caelestem fudit in aulam,
<ennodius. epigrammata. 13.8> Vbera snbdnoens tradidit uberibus.
<ennodius. epigrammata. 13.9> Cana uenerandum stupuerunt aaeonla uatem:
<ennodius. epigrammata. 13.10> Moribus ante fuit quod gerit officio.
<ennodius. epigrammata. 14.1> Qni possessa diu feiix habitacula liquit?
<ennodius. epigrammata. 14.2> Quae creuit domino sic uiduata domus?
<ennodius. epigrammata. 14.3> Aulica suscipiens moderamina raptus inemptum
<ennodius. epigrammata. 14.4> Quod pretio mentis quaeritur obtinuit.
<ennodius. epigrammata. 14.5> Nunc locus inriguo retinet quod sorbuit haustu,
<ennodius. epigrammata. 14.6> Prospera custodiens faucibus hausta semel.
<ennodius. epigrammata. 14.7> Extemplo quisquis successit mansor et heres,
<ennodius. epigrammata. 14.8> Ingresso dextrum contulit ista pedem.
<ennodius. epigrammata. 14.9> Quid praestet consors ad uitam discite sanctam,
<ennodius. epigrammata. 14.10> Si reddunt mundos tecta dicata uiros.
<ennodius. epigrammata. 15.1> Da, pater omnipotens, per saecula longa, precamur,
<ennodius. epigrammata. 15.2> Spes ut certa piis hospitibus ueniat:
<ennodius. epigrammata. 15.3> Candida ne meritis fdscentur stamina nostris,
<ennodius. epigrammata. 15.4> Neu metis sistat palma parata meis.
<ennodius. epigrammata. 15.5> Surgat qui propriae genetricis fotus in aluo
<ennodius. epigrammata. 15.6> Ad gustum uitae per tua dona uenit.
<ennodius. epigrammata. 15.7> Tu mea uel tenui perfundis corda sapore,
<ennodius. epigrammata. 15.8> Tu testem linguam sanguinis esse facis.
<ennodius. epigrammata. 15.9> Celsa tenebroso frondescunt arbuta luxu,
<ennodius. epigrammata. 15.10> Quae nullis strinxit falcibus agricola.
<ennodius. epigrammata. 16.1> Eloquium certus naturae constitit index,
<ennodius. epigrammata. 16.2> Perfecti fontem quaerere qui sitiat.
<ennodius. epigrammata. 16.3> Libertas semper studiis reseratur honestis,
<ennodius. epigrammata. 16.4> Infabricata latet nobilitas tenebris.
<ennodius. epigrammata. 16.5> Captiuum uenis seruasset terra metallum,
<ennodius. epigrammata. 16.6> Ni daret inuentor quod uocat in medium.
<ennodius. epigrammata. 16.7> Scrutator fuluum concessit pallidus aurum:
<ennodius. epigrammata. 16.8> Qui polit ingenuum, sic facit esse suum.
<ennodius. epigrammata. 16.9> Hactenus Ionium perlustrans remige pauco,
<ennodius. epigrammata. 16.10> Ad portum cumbam flecte, Thalia, meam.
<ennodius. epigrammata. 17.1> Nauita per postes suspendit munera ponti,
<ennodius. epigrammata. 17.2> In foribus propriis flumine parta gerens.
<ennodius. epigrammata. 17.3> Venator portis adponit missile ferrum,
<ennodius. epigrammata. 17.4> Vestibulum galea comitur armigeri.
<ennodius. epigrammata. 17.5> Discitur in ualuis ars uirtus nomen origo.
<ennodius. epigrammata. 17.6> Nos frontis signo credimur esse dei.
<ennodius. epigrammata. 17.7> Sic nostrum pande studium, dux littera recti,
<ennodius. epigrammata. 17.8> Vt domus ingenium non taceat domini.
<ennodius. epigrammata. 17.9> Qui gestas Latium satiatus pectora rorem,
<ennodius. epigrammata. 17.10> Aspice serpentes hic Heliconis aquas.
<ennodius. epigrammata. 18.1> Ecce tenet uictrix pennatum dextera numen:
<ennodius. epigrammata. 18.2> Venit et ad reditum non habet arma uiae.
<ennodius. epigrammata. 18.3> Pugnacem gestans sonipes per terga minatur,
<ennodius. epigrammata. 18.4> Aduena cui terror ridet in arte bonus. Discat Hyperboreis famosum germen in aruis
<ennodius. epigrammata. 18.5> Naturae genium, cum simulacra uidet.
<ennodius. epigrammata. 19.1> Aspice deposita blandum feritate leonem:
<ennodius. epigrammata. 19.2> Ore uomit limphas pectoris obsequio.
<ennodius. epigrammata. 19.3> Vnda fluit rostro, dens mortis pocula mandit,
<ennodius. epigrammata. 19.4> Naturam perdens belua nos satiat.
<ennodius. epigrammata. 19.5> Effera dum uitreos effundunt guttura fontes,
<ennodius. epigrammata. 19.6> Dira salutiferis corda lauantur aquis.
<ennodius. epigrammata. 20.1> Conditor Armenius, supero qui dignus honore est,
<ennodius. epigrammata. 20.2> Hic peperit fontem uiuificantis aquae.
<ennodius. epigrammata. 20.3> Plena salutiferis gestemus uiscera limpbis:
<ennodius. epigrammata. 20.4> Ne sitiat potans contulit unda semel.
<ennodius. epigrammata. 20.5> Rapta sepulturis animauit corpora pictor:
<ennodius. epigrammata. 20.6> Funera uiua uidens mors eat in tumulos.
<ennodius. epigrammata. 20.7> Illorum tamen iste locus conplectitur artus,
<ennodius. epigrammata. 20.8> Quos paries facie, mens tenet alma fide.
<ennodius. epigrammata. 21.1> Delia ceruus aper tigris leo bucula pardus.
<ennodius. epigrammata. 21.2> Adportaat mensis fercula, docte, tuis.
<ennodius. epigrammata. 22.1> Diuersis dapibus confinia proxima seruat,
<ennodius. epigrammata. 22.2> Dum claudit uariis fercula multa uiis.
<ennodius. epigrammata. 22.3> Limitibus certis quod iunctus diuidit ordo,
<ennodius. epigrammata. 22.4> Vnus in argento quam bene uenter habet!
<ennodius. epigrammata. 23.1> Quis rogo per facinus crimen conpescuit umquam?
<ennodius. epigrammata. 23.2> Amplector sanctas, quae dant bona semina, fraudes,
<ennodius. epigrammata. 23.3> Augmento rumpunt dum iurgia saeua perito.
<ennodius. epigrammata. 23.4> Qui natum matris per culpam reddit amori,
<ennodius. epigrammata. 23.5> Hunc odiis constat missurum semina pacis.
<ennodius. epigrammata. 23.6> Ordine peruerso fallax concordia pugna est,
<ennodius. epigrammata. 23.7> Cum belli facies tribuat mentita quietem.
<ennodius. epigrammata. 24.1> Di, prohibete minas, quas partus nuntiat horrens.
<ennodius. epigrammata. 24.2> Quem lupa sordenti conceptum fudit asello.
<ennodius. epigrammata. 24.3> Coniugis ille cibus satiauit uiscera prole,
<ennodius. epigrammata. 24.4> Edidit et pecori subolem fera, prodiga legis.
<ennodius. epigrammata. 24.5> Quid faciat rumpens naturam conuena discors?
<ennodius. epigrammata. 24.6> Vnde sequenda petat natus, quis dicere possit,
<ennodius. epigrammata. 24.7> Quem stultum genitor, furem dedit inproba mater?
<ennodius. epigrammata. 24.8> Nobile degenerans tenuisset culmen ab istis.
<ennodius. epigrammata. 24.9> Sed uitiis proprium te norunt, crede, parentes,
<ennodius. epigrammata. 24.10> Elinguem trepidum iactantem fraudibus aptum,
<ennodius. epigrammata. 24.11> Gutturis inmensi, sorbentem quicquid ubique est,
<ennodius. epigrammata. 24.12> Qui semel adsuetas humano sanguine fauces
<ennodius. epigrammata. 24.13> Pandit et ad uiles non uertit rostra iuuencos.
<ennodius. epigrammata. 25.1> Pasiphae, niueum linquens nec in arte iuuencum,
<ennodius. epigrammata. 25.2> Diffusis collo manibus petis oscula supplex,
<ennodius. epigrammata. 25.3> Pulcrior et certis inludis ficta puellis:
<ennodius. epigrammata. 25.4> Candidus argentum superat bos luce coloris:
<ennodius. epigrammata. 25.5> Viuit amor tanrus mulier sine corpore uero.
<ennodius. epigrammata. 26.1> Praeparat in fletu qui fercula lauta uocatis,
<ennodius. epigrammata. 26.2> Annua per lacrimas celebret sollemnia magnas.,
<ennodius. epigrammata. 27.1> Numquam stante domo pascit, mihi credite, tantos,
<ennodius. epigrammata. 27.2> Qui tumulos natis et mensas conplet amicis.
<ennodius. epigrammata. 28.1> Conuiuae miseri, luctus deposcite multos:
<ennodius. epigrammata. 28.2> Prandia tot uenient, funera quot fuerint.
<ennodius. epigrammata. 29.1> Blanditur mulier, sentit bos, membra monentur.
<ennodius. epigrammata. 29.2> Attulit ars formas: quis dedit his animas?
<ennodius. epigrammata. 30.1> Et fictus rigidam seruat, Venus inproba, mentem
<ennodius. epigrammata. 30.2> I Taurus, ut admotis suspendat rostra labellis.
<ennodius. epigrammata. 31.1> Si tibi sunt animae, pictor, quibus inseris artem,
<ennodius. epigrammata. 31.2> Mollior in tauro claudatur spiritus, oro,
<ennodius. epigrammata. 31.3> Fortia si miserae non dantur corda puellae.
<ennodius. epigrammata. 32.1> Consulis ad genium nomen pro stemmate iunxi:
<ennodius. epigrammata. 32.2> Dans lucem fastis, sum trabeis potior.
<ennodius. epigrammata. 32.3> Quid, palmata, tuo tantum de murice uernas?
<ennodius. epigrammata. 32.4> Plus fucante dedit purpura nostra tibi.
<ennodius. epigrammata. 33.1> Inprobe, quid fractis confundis singula uerbis?
<ennodius. epigrammata. 33.2> Depingit mores obruta lingua tuos.
<ennodius. epigrammata. 33.3> Accipis exposcis praesumis renuis ardes.
<ennodius. epigrammata. 33.4> Tristia blanda simul, fortia fluxa facis.
<ennodius. epigrammata. 33.5> Ira pauor rabies patientia tempore in uno:
<ennodius. epigrammata. 33.6> Tot facies gestas pectoribus uacuis.
<ennodius. epigrammata. 34.1> Suscipit oblatum, ueniam cui contulit Iesus.
<ennodius. epigrammata. 34.2> Post culpas animae sunt holocausta dei.
<ennodius. epigrammata. 34.3> Perge, puer, teneros superans bene conscius annos.
<ennodius. epigrammata. 34.4> Vectores meruit candida uita pios.
<ennodius. epigrammata. 35.1> Inludis Gallis, Veneti male tincta propago.
<ennodius. epigrammata. 35.2> Nil candoris habes: mens tibi quod genus est.
<ennodius. epigrammata. 35.3> Despicis insontes, maculatae uernula terrae:
<ennodius. epigrammata. 35.4> Sed natos Rhodani nix probitatis habet.
<ennodius. epigrammata. 36.1> Quod tibi naturae dederit lex germen, amice,
<ennodius. epigrammata. 36.2> Hoc mihi fons tradat uiuificantis aquae.
<ennodius. epigrammata. 37.1> Commoda de damnis mercaris, gaudia planctu,
<ennodius. epigrammata. 37.2> Si tibi de Christo est indubitata fides.
<ennodius. epigrammata. 38.1> Hoc est quod nitido membrum conpletur oliuo:
<ennodius. epigrammata. 38.2> Nil potius sanctas conuenit ante fores.
<ennodius. epigrammata. 39.1> Horrea parua licet, sed mens est largior illis.
<ennodius. epigrammata. 39.2> Non parcens opibus diuitias merui.
<ennodius. epigrammata. 40.1> Adueniant animum reserantes teste figura,
<ennodius. epigrammata. 40.2> Quo semper uotum proditur indicio.
<ennodius. epigrammata. 41.1> Nulla penum laxat mentis pressura sinistrae:
<ennodius. epigrammata. 41.2> Effluit extensis quod spatiis latitat.
<ennodius. epigrammata. 42.1> Non mihi diffusae dant prandia celsa coquinae,
<ennodius. epigrammata. 42.2> Nec plures uenter concutit artifices.
<ennodius. epigrammata. 42.3> Feronla pauca damus numerum uincentia cultu,
<ennodius. epigrammata. 42.4> Gloria nec mensae damna salutis habet.
<ennodius. epigrammata. 43.1> Sobria cella, cadis uinum quae seruat onustis,
<ennodius. epigrammata. 43.2> Corpora confirmat gressibus acta suis.
<ennodius. epigrammata. 43.3> Infundant multis irarum pocula flammas,
<ennodius. epigrammata. 43.4> Mitescunt nostro bellica corda mero.
<ennodius. epigrammata. 44.1> Respice, qui gressum sinuas per amoena uirecta,
<ennodius. epigrammata. 44.2> Vt discas cultis lucem praeferre diserti.
<ennodius. epigrammata. 44.3> Adridet germen, quod linguae pingitur ostro:
<ennodius. epigrammata. 44.4> Ver habet in bruma qui flores carmine gignit:
<ennodius. epigrammata. 44.5> Per glaciem zephyros eialant uerba tepentes.
<ennodius. epigrammata. 44.6> Ebria fulgenti maduerunt murice dicta,
<ennodius. epigrammata. 44.7> Omnibus in rebus sermonum purpura regnat:
<ennodius. epigrammata. 44.8> Oris ad imperium submittunt colla chelydri.
<ennodius. epigrammata. 44.9> Algida cum roseo iuuenescant sanguine corda,
<ennodius. epigrammata. 44.10> Primaeuos gelidis ostendit littera membris.
<ennodius. epigrammata. 44.11> Vertit ad obsequium naturae munera doctus,
<ennodius. epigrammata. 44.12> Aetates species mensuras tempora formas.
<ennodius. epigrammata. 45.1> Conlaudet spatiis hortorum commoda lautis
<ennodius. epigrammata. 45.2> Plurima cui satiant iugera culta famem.
<ennodius. epigrammata. 45.3> Ditior extentos superat dos larga minorum:
<ennodius. epigrammata. 45.4> Nobilitas uera est, quae nitet in modicis.
<ennodius. epigrammata. 45.5> Venit ad inclusum postponens Gratia campos,
<ennodius. epigrammata. 45.6> Prodidit angustis quid faciat studium.
<ennodius. epigrammata. 45.7> Yernat in ingressu uiridanti porticus umbra,
<ennodius. epigrammata. 45.8> Cui fudit genium uitifer ipse deus:
<ennodius. epigrammata. 45.9> Eiornans magnis foliorum texta racemis
<ennodius. epigrammata. 45.10> Aestiuis iungit commoda frigoribus.
<ennodius. epigrammata. 45.11> Lilia nam laurus oleas commixta rosetis
<ennodius. epigrammata. 45.12> De cultu proprium fecit habere diem:
<ennodius. epigrammata. 45.13> Serta triumphantis frontem quae monstrat amictum,
<ennodius. epigrammata. 45.14> Contulit ad fetus aurea terra suos.
<ennodius. epigrammata. 45.15> Largus opum poscat maioris praemia uoti:
<ennodius. epigrammata. 45.16> Hoc satis est nobis, quod sine fraude libet.
<ennodius. epigrammata. 46.1> Spiritus exhausto uolitat praelubriou auro:
<ennodius. epigrammata. 46.2> Candida lassatum uix tangit membra metallum.
<ennodius. epigrammata. 46.3> Adflixit pondus pretium fornacis anhelae.
<ennodius. epigrammata. 47.1> Aurea per nebulas dissoluit fila magister:
<ennodius. epigrammata. 47.2> Cluserunt dociles flamina fulua manus.
<ennodius. epigrammata. 48.1> Contulit hic uentus pretiosi membra metalli:
<ennodius. epigrammata. 48.2> Quod finxere timent nec capiunt oculi.
<ennodius. epigrammata. 49.1> Est nihil, et teneo: conuincit dextera uisum.
<ennodius. epigrammata. 49.2> Stringitur artatis digitorum nexibus aura.
<ennodius. epigrammata. 50.1> Damnati fructus mittit tua tessera ligni.
<ennodius. epigrammata. 50.2> Haec hominem dira spoliarunt pabula primum,
<ennodius. epigrammata. 50.3> Et nudis, serpens, post fraudem sorte minaris.
<ennodius. epigrammata. 50.4> Parce, precor, donis: casus et damna reserua.
<ennodius. epigrammata. 50.5> Quid nocitura putas insontis poma saluti?
<ennodius. epigrammata. 50.6> Ante ferax leti tunc mortem depulit arbor,
<ennodius. epigrammata. 50.7> Fixa triumphigeris cum ramis uita pependit.
<ennodius. epigrammata. 51.1> Omnia Memphitis retinentur saecula textis:
<ennodius. epigrammata. 51.2> Seruiuit numquam Laurentius ante Neroni,
<ennodius. epigrammata. 51.3> Nec timuit ualidas uicit qui corpore flammas.
<ennodius. epigrammata. 52.1> Vir facie, mulier gestu, sed crure quod ambo,
<ennodius. epigrammata. 52.2> Iurgia naturae nullo discrimine soluens,
<ennodius. epigrammata. 52.3> Es lepus, et tanti conculcas colla leonis.
<ennodius. epigrammata. 53.1> Exige mendaces, populorum uxorcula, barbas,
<ennodius. epigrammata. 53.2> Ne minuant quaestum mascula labra tuum.
<ennodius. epigrammata. 54.1> Respice portentum permixto iure creatum,
<ennodius. epigrammata. 54.2> Communis generis, satius sed dicitur omnis.
<ennodius. epigrammata. 55.1> Ludit in ancipiti constans fallacia sexu:
<ennodius. epigrammata. 55.2> Femineum patitur: peragit cum turpia, mas est.
<ennodius. epigrammata. 56.1> Mundior excocti fulgescat luce metalli
<ennodius. epigrammata. 56.2> Munera disponit qui dare digna deo.
<ennodius. epigrammata. 56.3> Ante uaporatis Laurenti uita caminis
<ennodius. epigrammata. 56.4> Constitit, ut blandum nobilitaret opus.
<ennodius. epigrammata. 56.5> Marmora picturas tabulas sublime lacunar
<ennodius. epigrammata. 56.6> Ipse dedit templo qui probitate nitet.
<ennodius. epigrammata. 56.7> Aedibus ad pretium sic mores conditor addit,
<ennodius. epigrammata. 56.8> Vellera ceu Semm murice tincta feras,
<ennodius. epigrammata. 56.9> Qualiter inclusas comit lux hospita gemmas,
<ennodius. epigrammata. 56.10> Nix lapidis quotiens pulcrior arte rubet.
<ennodius. epigrammata. 57.1> Barbaricam faciem Romanos sumere cultus
<ennodius. epigrammata. 57.2> Miror et inmodico distinctas corpore gentes.
<ennodius. epigrammata. 58.1> Romuleam tegetem nox oris nubila fuscat:
<ennodius. epigrammata. 58.2> Oppressit uestes tenebroso tegmine uultus.
<ennodius. epigrammata. 59.1> Nobilibus tollis genium, male compte, lacernis,
<ennodius. epigrammata. 59.2> Discordes miscens inimico foedere proles.
<ennodius. epigrammata. 60.1> Libera captiuum meruerunt culmina lumen,
<ennodius. epigrammata. 60.2> Adridet facies nubila nulla gerens.
<ennodius. epigrammata. 60.3> Hic nuper astrigeri dos proxima uenit Olympi,
<ennodius. epigrammata. 60.4> Laurenti uatis ducta ministerio,
<ennodius. epigrammata. 60.5> Aedibus et uitae cuius nunc una figura est,
<ennodius. epigrammata. 60.6> Ceu solis radiis forma color similis.
<ennodius. epigrammata. 60.7> Euge uetustorum reparator, perge, nouorum
<ennodius. epigrammata. 60.8> Conditor, et uultu. clarus et ingenio.
<ennodius. epigrammata. 60.9> Abiurant priscam te praesule tecta senectam,
<ennodius. epigrammata. 60.10> Aduena casuris porrigitur genius.
<ennodius. epigrammata. 61.1> Prandia lauta paras, sed linguae sordibus horres.
<ennodius. epigrammata. 61.2> Si deses pastor fercula concilias,
<ennodius. epigrammata. 61.3> Ambitiosa fames lassato prodiga censu
<ennodius. epigrammata. 61.4> Cornibus insultat, si taceat dominus.
<ennodius. epigrammata. 62.1> Visceribus miserorum et sanguine pauperis aucte,
<ennodius. epigrammata. 62.2> Tantorum mortes cur tibi sunt epulae?
<ennodius. epigrammata. 62.3> Tubera perdices grus turdus turtur echinus,
<ennodius. epigrammata. 62.4> Non explent uterum corpora mille tuum.
<ennodius. epigrammata. 62.5> Infaustus multis, tibi felix diceris uni,
<ennodius. epigrammata. 62.6> Heres quod misero uenter erit proprius.
<ennodius. epigrammata. 63.1> Artubus humanis Polyphemus uixit et atro
<ennodius. epigrammata. 63.2> Sanguine distentos delicias habuit.
<ennodius. epigrammata. 63.3> Tu reddis similem scena redeunte furorem,
<ennodius. epigrammata. 63.4> Cui pastum tribuunt agmina debilium.
<ennodius. epigrammata. 64.1> Mergeret ut diuos in mortem, pabula serpens
<ennodius. epigrammata. 64.2> Contulit et uitam munere dira tulit.
<ennodius. epigrammata. 64.3> Sic quicumque meos paradisi uere labores
<ennodius. epigrammata. 64.4> Demulcet, casses conuiuii patitur:
<ennodius. epigrammata. 64.5> Illic discedit quem pectore gessit amicus:
<ennodius. epigrammata. 64.6> Fit dominus cari gutturis hospitium.
<ennodius. epigrammata. 65.1> Nesciris uotis et cordis nube recedis
<ennodius. epigrammata. 65.2> Ex oculis: praesens quaereris in facie,
<ennodius. epigrammata. 65.3> Tuque per ambages nulli spectabilis esse
<ennodius. epigrammata. 65.4> Calles, mellifluis toxica dans labiis.
<ennodius. epigrammata. 65.5> Hoc uolo quod non uis, iurans te nolle quod optas,
<ennodius. epigrammata. 65.6> Concutis et uariis pectora saeua modis,
<ennodius. epigrammata. 65.7> Hydram uerticibus, formis superare Prometheum
<ennodius. epigrammata. 65.8> Doctus, ut ad priscos fabula non redeat:
<ennodius. epigrammata. 65.9> Bella cies, spoliis crescis, Defensor, ademptis.
<ennodius. epigrammata. 65.10> Ad nomen currit praeda superba tuum.
<ennodius. epigrammata. 66.1> Dum mea multiplices mens anxia sustinet aestus
<ennodius. epigrammata. 66.2> Et reddor uitrei mancipium pelagi
<ennodius. epigrammata. 66.3> Cumque procellosus refluentis portitor undae
<ennodius. epigrammata. 66.4> Africus ut captas me rotat exuuias:
<ennodius. epigrammata. 66.5> Pierius menti calor incidit, indiga serti
<ennodius. epigrammata. 66.6> Tempora mox cinxit laurus Apollinea,
<ennodius. epigrammata. 66.7> Tunc hederae uiridis rubuerunt fronte corymbi,
<ennodius. epigrammata. 66.8> Castalii mellis murmura blanda bibi.
<ennodius. epigrammata. 66.9> Continuo ponens marcentes pectore curas
<ennodius. epigrammata. 66.10> Conplector laudem carmina laetitiam.
<ennodius. epigrammata. 67.1> Musta cadis famuli dum condunt nostra fideles
<ennodius. epigrammata. 67.2> Et ludunt praelo calcibus intrepidis,
<ennodius. epigrammata. 67.3> Dum tingunt rosei plantas de sanguine Bacchi,
<ennodius. epigrammata. 67.4> Scinditur et teneras uua gerens tunicas:
<ennodius. epigrammata. 67.5> Otia Niliacis non passus carmina biblis
<ennodius. epigrammata. 67.6> Sulcaui, tumulo ne tenear moriens.
<ennodius. epigrammata. 67.7> Ebria lapsantis confessus uerba Thaliae,
<ennodius. epigrammata. 67.8> Sum uacuus culpa, si pedibus titubet.
<ennodius. epigrammata. 67.9> Ieiunos deceat lex artis syllaba rhythmus:
<ennodius. epigrammata. 67.10> Nulla Camenarum iungitur ad Bromium.
<ennodius. epigrammata. 68.1> Nescio cur sancto non parcas, stulte, labori,
<ennodius. epigrammata. 68.2> Dum morem seruas dentibus insiliens.
<ennodius. epigrammata. 68.3> Mandere nos pergis, sed uenter commoda nescit:
<ennodius. epigrammata. 68.4> Flamina nam uacuis stringis imaginibus.
<ennodius. epigrammata. 68.5> Escarum gurges nil ruptis murmure buccis
<ennodius. epigrammata. 68.6> Suscipit aut cassis motibus exuberat.
<ennodius. epigrammata. 68.7> Phasiacam uolucrem pisces uel sumina carpens,
<ennodius. epigrammata. 68.8> Yda uaporatis guttura pasce cibis:
<ennodius. epigrammata. 68.9> Me ieiuna iuuat sine ructu pangere dicta:
<ennodius. epigrammata. 68.10> Begifico luxu fercula te satient.
<ennodius. epigrammata. 69.1> Testibus adseritur gens census uita, Tribune,
<ennodius. epigrammata. 69.2> Antiquum quotiens linquimus hospitium.
<ennodius. epigrammata. 69.3> Tu, quem lustratis transmisit gentibus error,
<ennodius. epigrammata. 69.4> Nulla domus pleno nec tenet ampla die,
<ennodius. epigrammata. 69.5> Vis dici locuples sublimis pulcher amicus,
<ennodius. epigrammata. 69.6> Aestibus ignoti missus ab Oceani.
<ennodius. epigrammata. 69.7> Inrita dicta uolant, adsertor non uenit ullus,
<ennodius. epigrammata. 69.8> Nulla fides sexum detegit aut patriam.
<ennodius. epigrammata. 69.9> Mendicus uetulus timidus confusus anhelus,
<ennodius. epigrammata. 69.10> His, uerum perdens, utere nominibus.
<ennodius. epigrammata. 70.1> Tutus falsa loqui poteris sine teste, Tribune:
<ennodius. epigrammata. 70.2> Ventus habet linguam ponderibus uacui.
<ennodius. epigrammata. 71.1> Instabilem faciunt naturae damna Tribunum:
<ennodius. epigrammata. 71.2> Auolat hinc rursus, uincula ni teneant.
<ennodius. epigrammata. 71.3> Tolle, miser, modicam zephyro ueniente saburram:
<ennodius. epigrammata. 71.4> Radix nulla tuo est utilis auxilio.
<ennodius. epigrammata. 72.1> Eunuchus turpem poscit per conpita uictum:
<ennodius. epigrammata. 72.2> Semina telluri non habet unde ferat.
<ennodius. epigrammata. 72.3> Grandia proscissis rus seruat germina membris,
<ennodius. epigrammata. 72.4> Fetibus et messis multiplicata redit.
<ennodius. epigrammata. 72.5> Incassum sectus proscindit uomere terga,
<ennodius. epigrammata. 72.6> Ni findens spargat triticeam subolem.
<ennodius. epigrammata. 73.1> Hic uolucrum pugna est, ubi Gallo caeditur anser:
<ennodius. epigrammata. 73.2> Dat poenas ueteris proditionis auis.
<ennodius. epigrammata. 73.3> Mactatus quondam uocis capis, inprobe, quaestum:
<ennodius. epigrammata. 73.4> Romanis uitam qui dederit moritur.
<ennodius. epigrammata. 74.1> Qui ponti facies, numerum qui nouit harenae,
<ennodius. epigrammata. 74.2> Femina quem iurans fallere nulla potest,
<ennodius. epigrammata. 74.3> Astrorum plebes quae calles spectat amantum,
<ennodius. epigrammata. 74.4> Cynthia cui certis cornibus innotuit:
<ennodius. epigrammata. 74.5> Non ualet hic uultus retinere nomina mores,
<ennodius. epigrammata. 74.6> Quos mutat clerus tempus in exiguum.
<ennodius. epigrammata. 75.1> Gaudet equis recti dissuasor, prodigus aequi,
<ennodius. epigrammata. 75.2> Nomina qui digna studio superante caballis
<ennodius. epigrammata. 75.3> Subtrahit, opponens ad sancta uocabula clunem
<ennodius. epigrammata. 75.4> Sed procul est pecudes quod censet mentis iniquae:
<ennodius. epigrammata. 75.5> Propositum perstat generis, quod stemmata fundunt.
<ennodius. epigrammata. 76.1> Aspidas ut capiat tectis fraus hospita technis,
<ennodius. epigrammata. 76.2> Sub ludi specie mortis imago latet.
<ennodius. epigrammata. 76.3> Vmbra lacessitas producit callida pestes
<ennodius. epigrammata. 76.4> Et bellum blandis principiis geritur.
<ennodius. epigrammata. 76.5> Credite, non aliter Defensor proelia tractat,
<ennodius. epigrammata. 76.6> Qui accusat ridens, qui perimit placidus.
<ennodius. epigrammata. 77.1> Egit quod docuit meritis et honore superstes
<ennodius. epigrammata. 77.2> Ambrosius uates moribus ingenio,
<ennodius. epigrammata. 77.3> Roscida regifico cui fulsit murice lingua,
<ennodius. epigrammata. 77.4> Vere suo pingens germina quae uoluit.
<ennodius. epigrammata. 77.5> Serta redimitus gestabat lucida fronte,
<ennodius. epigrammata. 77.6> Distinctum gemmis ore parabat opus.
<ennodius. epigrammata. 77.7> Instituit populos gestu probitate pudore,
<ennodius. epigrammata. 77.8> Fouit respiciens perculit admonuit.
<ennodius. epigrammata. 77.9> Vocis ut officium postrema pericula poscunt,
<ennodius. epigrammata. 77.10> Sic teneras culpas qui tacet insequitur.
<ennodius. epigrammata. 77.11> Succinctus gladiis, clipei de pondere tutus,
<ennodius. epigrammata. 77.12> Pectora claudebat textilibus chalybis.
<ennodius. epigrammata. 77.13> Ensis habet uires uitiorum sector et hostis:
<ennodius. epigrammata. 77.14> Vipera non tangit squamea terga uiri.
<ennodius. epigrammata. 78.1> Ambrosius linquens uiduatae munia plebis
<ennodius. epigrammata. 78.2> Transtulit ad curam, Simpliciane, tuam.
<ennodius. epigrammata. 78.3> Successoris ope spoliati uiscera regni
<ennodius. epigrammata. 78.4> Creuerunt merito temporis alterius,
<ennodius. epigrammata. 78.5> Ac uelut annosam zephyris parcentibus ornum,
<ennodius. epigrammata. 78.6> Ne metuat bellum, longa quies solidat.
<ennodius. epigrammata. 78.7> Tiro tamen felix cana ad rudimenta uocatus
<ennodius. epigrammata. 78.8> Non flexit priscum degenerans apicem.
<ennodius. epigrammata. 78.9> Nil timuit gelidis anima feruente medullis.
<ennodius. epigrammata. 78.10> Pontificis uirtus floris habet senium,
<ennodius. epigrammata. 78.11> Aequora qui tecto pressit terrena patenti,
<ennodius. epigrammata. 78.12> Moribus et cultu sidera cum tetigit.
<ennodius. epigrammata. 79.1> Forma pudicitiae iuuenis sectanda Veneri
<ennodius. epigrammata. 79.2> Venit; nominibus nil famulata suis.
<ennodius. epigrammata. 79.3> Fortia marcebant uetulo sub iudice membra,
<ennodius. epigrammata. 79.4> Aetas praesentem perdiderat puerum.
<ennodius. epigrammata. 79.5> Sublimis postquam conscendit fulcra cathedrae,
<ennodius. epigrammata. 79.6> Cana tener populis dogmata disseruit.
<ennodius. epigrammata. 79.7> Aurea fluxerunt locupletis schemata linguae,
<ennodius. epigrammata. 79.8> Sol uitae nitidum reddidit eloquium.
<ennodius. epigrammata. 79.9> Aluus ut ecclesiae tumuisset semine Verbi,
<ennodius. epigrammata. 79.10> Non deerat pastus lactis apostolici.
<ennodius. epigrammata. 80.1> Marolus, extremae potator Tigridis undae,
<ennodius. epigrammata. 80.2> Qui iubar in madidis uiderat hospitiis,
<ennodius. epigrammata. 80.3> Quem labor in proprio Syriae solidauerat axe,
<ennodius. epigrammata. 80.4> Orditur uatem dotibus innumeris,
<ennodius. epigrammata. 80.5> Peruigil intentus ieiunus prouidus ardens:
<ennodius. epigrammata. 80.6> Quod morem tenuit sat fuit officio.
<ennodius. epigrammata. 80.7> Os tenerum quotiens gustus contingit honesti,
<ennodius. epigrammata. 80.8> Transit ad affectum quod fuit imperii.
<ennodius. epigrammata. 80.9> Terra potens olim patribus fundata beatis
<ennodius. epigrammata. 80.10> Nobilibus mundum partubus inradiat.
<ennodius. epigrammata. 81.1> Mens niuei lactis, species manifesta columbae,
<ennodius. epigrammata. 81.2> Astutia serpens, Martiniane, uale.
<ennodius. epigrammata. 81.3> Lubrica te dubii dum poscunt flamina uulgi,
<ennodius. epigrammata. 81.4> Inueniunt pauidum, ne mereare legi.
<ennodius. epigrammata. 81.5> Vnus erat mundo contraria iudice narrans,
<ennodius. epigrammata. 81.6> Qui ut caperet regnum uincere non meruit.
<ennodius. epigrammata. 81.7> Protinus ad magni perductus limen honoris
<ennodius. epigrammata. 81.8> Exul caelorum ciuibus inseritur.
<ennodius. epigrammata. 81.9> Post geminas sanctis construxit mundior aedes,
<ennodius. epigrammata. 81.10> Lumine quas clauso iussit habere diem.
<ennodius. epigrammata. 82.1> Suffusus minio perque optima facta rubescens
<ennodius. epigrammata. 82.2> Virginei uultus Glycerius sequitur.
<ennodius. epigrammata. 82.3> Puram sanguineo maculat dum rore figuram,
<ennodius. epigrammata. 82.4> Picta genas facies simpliciter placuit.
<ennodius. epigrammata. 82.5> Candentem crocea gestans aspargine frontem,
<ennodius. epigrammata. 82.6> Laeta uerecundis tinxerat ora notis.
<ennodius. epigrammata. 82.7> Indeptus sceptrum, tribuit quod testis imago,
<ennodius. epigrammata. 82.8> Purpura quem mentis prodidit imperio,
<ennodius. epigrammata. 82.9> Hinc abiit: populus paruo uix tempore felix,
<ennodius. epigrammata. 82.10> Sed rursus magni missus ad obsequium.
<ennodius. epigrammata. 83.1> Lazarus ut diri premeret pede culmina mundi,
<ennodius. epigrammata. 83.2> Vocibus adcitus trux uenit in medium,
<ennodius. epigrammata. 83.3> Quem frons laeta parum uitiis depinxerat hostem,
<ennodius. epigrammata. 83.4> Mulcantem culpas luminibus tacitis.
<ennodius. epigrammata. 83.5> Respiciens lapsus detersit nubila uitae:
<ennodius. epigrammata. 83.6> Curam saepe dedit uulneris obsequio.
<ennodius. epigrammata. 83.7> Non latuit tectis facinus qui gessit in antris:
<ennodius. epigrammata. 83.8> Absens criminibus tortor ubique fuit.
<ennodius. epigrammata. 83.9> Innocuis placida uernabat luce serenus,
<ennodius. epigrammata. 83.10> Ceu speculum noxis iniciens faciem.
<ennodius. epigrammata. 84.1> Eusebius Ligurum successit finibus hospes,
<ennodius. epigrammata. 84.2> Ignotae tractus plebis amicitia.
<ennodius. epigrammata. 84.3> Graius erat, socio Titan quos respicit ortu,
<ennodius. epigrammata. 84.4> Flammigero limphas uertice decutiens.
<ennodius. epigrammata. 84.5> Mitis conpositus largus pius integer audax,
<ennodius. epigrammata. 84.6> Crederet ut damnum non dare perpetuum.
<ennodius. epigrammata. 84.7> Fleuit pauperiem miserans, adrisit habenti,
<ennodius. epigrammata. 84.8> Gaudia cum cunctis tristitiamque gerens:
<ennodius. epigrammata. 84.9> Hunc index operis locuturo nuntiat orbi
<ennodius. epigrammata. 84.10> Fama uirum, gentes de statione trahens.
<ennodius. epigrammata. 85.1> Ecclesiae postquam parta est tibi sella, Geronti,
<ennodius. epigrammata. 85.2> Funera decessor non timuit moriens.
<ennodius. epigrammata. 85.3> Te reparante redit, patitur sors pallida letum,
<ennodius. epigrammata. 85.4> Viuit post obitum discipuli pretio.
<ennodius. epigrammata. 85.5> Agricolis iunctus coluisti germina uitae
<ennodius. epigrammata. 85.6> Nec serpens lolium pabula laeta tulit.
<ennodius. epigrammata. 85.7> Qui dedit in medium quem lex iubet optima uictum
<ennodius. epigrammata. 85.8> Emit terrenis fructibus ille polum.
<ennodius. epigrammata. 85.9> Errorem mentis pressisti lege laborum:
<ennodius. epigrammata. 85.10> Otia non passus uirtutibus ueheris.
<ennodius. epigrammata. 86.1> Exere quae posuit mens nomina certa, Benigne,
<ennodius. epigrammata. 86.2> Quem quisquis uocitat testis erit meriti.
<ennodius. epigrammata. 86.3> Cana fides hominem dum narrat, detegit actus,
<ennodius. epigrammata. 86.4> Nil loquitur casu pignoris adtonitus.
<ennodius. epigrammata. 86.5> Praescia uenturi non errant uota parentum,
<ennodius. epigrammata. 86.6> In uerum uertunt blanditias subolum.
<ennodius. epigrammata. 86.7> Ante patres censens sedit plaudente senatu,
<ennodius. epigrammata. 86.8> Praelatum sanctis extulit ille caput.
<ennodius. epigrammata. 86.9> Pollice sed diro ceu flos succisus aratro est:
<ennodius. epigrammata. 86.10> Spes decus et genius de foribus cecidit.
<ennodius. epigrammata. 87.1> Qui uicit trabeas solium cinctumque Gabinum,
<ennodius. epigrammata. 87.2> Consulibus praestans ecce Senator adest,
<ennodius. epigrammata. 87.3> Ingenium uelox, sermonis cura rotundi,
<ennodius. epigrammata. 87.4> Virtutum pretium, forma pudicitiae,
<ennodius. epigrammata. 87.5> Abdita librorum, mysteria clausa prophetae
<ennodius. epigrammata. 87.6> Qui dedit in lucem schemate quo uoluit.
<ennodius. epigrammata. 87.7> Orbis ad extremi missus secreta uerendis
<ennodius. epigrammata. 87.8> Curauit studiis quod fuerat lacerum.
<ennodius. epigrammata. 87.9> Tunc oriens uictum peregrino lumine fassus,
<ennodius. epigrammata. 87.10> Haesit ad aspectum lampadis alterius.
<ennodius. epigrammata. 88.1> Tu lux certa tuis, spes tu fidissima rerum,
<ennodius. epigrammata. 88.2> Vatis apostolici tu, Theodore, uigor,
<ennodius. epigrammata. 88.3> Virtutum cumulus, substantia lucida ueri,
<ennodius. epigrammata. 88.4> Monstrat aceruatis quem labor in studiis:
<ennodius. epigrammata. 88.5> Praescius accinctus fortis tranquillus amicus
<ennodius. epigrammata. 88.6> Conpositus simplex, tu bonus et sapiens,
<ennodius. epigrammata. 88.7> Fatidicus: semper tibi conscia corda futuri:
<ennodius. epigrammata. 88.8> Deprensum fluxit te reserante malum:
<ennodius. epigrammata. 88.9> Quem timuere feri calcantes culmina mundi,
<ennodius. epigrammata. 88.10> Dilexit spernens dura supercilii.
<ennodius. epigrammata. 89.1> Restat quem longo seruet rex inclitus aeuo.
<ennodius. epigrammata. 90.1> Imperii custos, uocali pollice cordas
<ennodius. epigrammata. 90.2> Per numeros animans, tibi fila loquentia carmen
<ennodius. epigrammata. 90.3> Verberibus plectri, doctor, seruire coegi.
<ennodius. epigrammata. 90.4> Cyrrha potens Phoebo, laticis pia turba sereni
<ennodius. epigrammata. 90.5> Tu mihi semper eris, qui pectora clausa remotis
<ennodius. epigrammata. 90.6> Inseris officiis et dextro numine conples.
<ennodius. epigrammata. 90.7> Deprecor, exactam fauturus suscipe uocem,
<ennodius. epigrammata. 90.8> Extortis pretium donans te iudice dictis.
<ennodius. epigrammata. 91.1> Visceribus lapidum permixta lege coactis
<ennodius. epigrammata. 91.2> Naturam faciunt artificum studia.
<ennodius. epigrammata. 91.3> In solidum fractis riguerunt marmora membris,
<ennodius. epigrammata. 91.4> Partibus in crustam colligitur genius.
<ennodius. epigrammata. 91.5> Vnam de uariis speciem conponere frustis
<ennodius. epigrammata. 91.6> Qui potuit saxum duxit in obsequium.
<ennodius. epigrammata. 92.1> Diuitibus pretium est Ennodi forma metallis.
<ennodius. epigrammata. 93.1> Parturit unda sitim, quam splendens conca ministrat.
<ennodius. epigrammata. 93.2> XC. 1 cf. TibuIL n 5, 3 et Zingerlii Ouid. I p. 106
<ennodius. epigrammata. 94.1> Belliger algenti sonipes nutrite sub axe,
<ennodius. epigrammata. 94.2> Per Tanais medium pectora sicca ferens,
<ennodius. epigrammata. 94.3> Cana pruinosis mandentem gramina lustris,
<ennodius. epigrammata. 94.4> Virtus lege poli quem sibi percoluit,
<ennodius. epigrammata. 94.5> Post domitas gentes, post flumina tanta cruoris,
<ennodius. epigrammata. 94.6> Alter te dominus, sed manet ipse labor.
<ennodius. epigrammata. 94.7> Linque precor lituum, cantus passure beatos:
<ennodius. epigrammata. 94.8> Captiuus pacis mitteris obsequiis.
<ennodius. epigrammata. 94.9> Nil tibi cum bellis: commendant bucina letum:
<ennodius. epigrammata. 94.10> Quid iuuat expertas semper amare neces?
<ennodius. epigrammata. 95.1> Nomine proposito meritis certamine Victor,
<ennodius. epigrammata. 95.2> Despicis oppressas maculato semine terras.
<ennodius. epigrammata. 95.3> Tu carnis uitiis possessor corporis expers,
<ennodius. epigrammata. 95.4> Lubrica subiectis domuisti saecula membris,
<ennodius. epigrammata. 95.5> Tranquillus patiens corrector prouidus acer.
<ennodius. epigrammata. 95.6> Hic reddens tumulis cineres, ad celsa uocatus
<ennodius. epigrammata. 95.7> Spiritus aetheria congaudet lucidus arce.
<ennodius. epigrammata. 95.8> Busta supercilio miseratus cernit Olympi,
<ennodius. epigrammata. 95.9> Vnde triumphati respectans funera mundi,
<ennodius. epigrammata. 95.10> Cassibus exutis concedes praemia membris.
<ennodius. epigrammata. 96.1> Index naturae studium tibi non uenit ullum,
<ennodius. epigrammata. 96.2> Littera nulla colit brutae commercia linguae:
<ennodius. epigrammata. 96.3> Numquam discipulus, ualeas dic unde magister?
<ennodius. epigrammata. 97.1> Algidus in uiuo moritur dum corpore sanguis,
<ennodius. epigrammata. 97.2> Annorum glacies cum siccat pabula uuluae,
<ennodius. epigrammata. 97.3> Seminis et custos refugit cruor utilis inguen,
<ennodius. epigrammata. 97.4> Marcida cur iuueni sociaris, Galla, marito?
<ennodius. epigrammata. 97.5> Pignoris in thalamis periet fiducia iuncto.
<ennodius. epigrammata. 97.6> Nam subolem laxis mendacem uiuere rugis
<ennodius. epigrammata. 97.7> Insimulans, epulis das prolem feta cloacae.
<ennodius. epigrammata. 97.8> Adtulit hoc uenter, quod coniunx iungat ad ora.
<ennodius. epigrammata. 98.1> Nil fallit simulans: quod finxit dextera uerum est.
<ennodius. epigrammata. 98.2> Inmobilis stantem fugitat lepus arte molossum,
<ennodius. epigrammata. 98.3> Insertus rabidis ridet furor aureus ursis,
<ennodius. epigrammata. 98.4> Gestandus manibus saeuit leo blandior ira.
<ennodius. epigrammata. 98.5> Cognoscit dominam genius famulante metallo.
<ennodius. epigrammata. 98.6> Mitigat illa feras, dum plebem pascit egentum.
<ennodius. epigrammata. 99.1> Aspicis Albinum titulos post busta dedisse,
<ennodius. epigrammata. 99.2> Funera qui meritis uiuacibus iugulat.
<ennodius. epigrammata. 99.3> Inclite, cui, princeps, dum subdis iura magistri,
<ennodius. epigrammata. 99.4> Vere sepulturae contigit ille locus.
<ennodius. epigrammata. 100.1> Creticus hic sollers quidam uocitatur homullus,
<ennodius. epigrammata. 100.2> Naribus argutus, gressu celer, ore timendus,
<ennodius. epigrammata. 100.3> Inpauidus presso signans uestigia rostro:
<ennodius. epigrammata. 100.4> Quo ceruus capreae lepores lupus ursa uagatur,
<ennodius. epigrammata. 100.5> Inuenit, et tepido capitur fera prouida lecto.
<ennodius. epigrammata. 100.6> Luditur agnellae post proelia tanta uolatu:
<ennodius. epigrammata. 100.7> Molle pecus uolucrem praeuertit fraude molossum.
<ennodius. epigrammata. 101.1> Tot Iouis inlecebras, tot crimina uiua figuris
<ennodius. epigrammata. 101.2> Dum bene depingit, uitiosa est dextera fabri.
<ennodius. epigrammata. 101.3> Argenti pretium est facinus retinere uetustum,
<ennodius. epigrammata. 101.4> Ne purum superet, quod furtis Iuppiter egit.
<ennodius. epigrammata. 101.5> Nil licet aetati, scelerum monumenta resurgunt,
<ennodius. epigrammata. 101.6> Admonet exemplis qui culpas format auitas.
<ennodius. epigrammata. 102.1> Si tantas facies tunc sumpsit diuus adulter,
<ennodius. epigrammata. 102.2> Se primum falsis lusit imaginibus:
<ennodius. epigrammata. 102.3> Quid non mentito uiolasset corpore numen,
<ennodius. epigrammata. 102.4> Cuius forma suo gaudet adulterio ?
<ennodius. epigrammata. 103.1> Laesa Venus non est: naturae uincula constant:
<ennodius. epigrammata. 103.2> Bucula Daedalei cessat mentita laboris.
<ennodius. epigrammata. 103.3> Ingenio uiuens nil mugit uacca biformis,
<ennodius. epigrammata. 103.4> Fictaque nec uerum coitum dant ligna iuuencae.
<ennodius. epigrammata. 103.5> Ecce iterum tauro mulier summittitur uxor:
<ennodius. epigrammata. 103.6> Humanas pecudum suspirant pectora flammas.
<ennodius. epigrammata. 103.7> Vasta iugum ceruix rursus capit aerea colli:
<ennodius. epigrammata. 103.8> Qualiter adstricto sudauit marcida loro!
<ennodius. epigrammata. 104.1> Forma caput facies Deuteri cuncta magister,
<ennodius. epigrammata. 104.2> Innumeris doctor dotibus ille cluit.
<ennodius. epigrammata. 104.3> Excuset linguam genius perfectus ubique :
<ennodius. epigrammata. 104.4> Quod fari nescit, displicet inde malis.
<ennodius. epigrammata. 104.5> Grammaticam iactant artem nescire magistrum:
<ennodius. epigrammata. 104.6> Hoc melius simplex moribus instituit.
<ennodius. epigrammata. 104.7> Oratoris opus lapidoeaque culmina Tulli
<ennodius. epigrammata. 104.8> Non tetigit: celsum rhetora nullas amat.
<ennodius. epigrammata. 104.9> Discipulis satis est nultus taoitique nerenda
<ennodius. epigrammata. 104.10> Caluities: Phoebae lumina plena uident.
<ennodius. epigrammata. 105.1> Iure colis proprium natalem, pulcher Arator.
<ennodius. epigrammata. 105.2> Qui si non coleres, numquid arator eras?
<ennodius. epigrammata. 106.1> Tot rebus fallax quid garris, pica biformis,
<ennodius. epigrammata. 106.2> Semiuir et tremulo qui nexas turpia lumbo?
<ennodius. epigrammata. 106.3> Quod tibi propositum, qui seius constitit umquam?
<ennodius. epigrammata. 106.4> Quid non mentiris, Quid femina, sancte profane?
<ennodius. epigrammata. 108.1> Lucidum tinxit maculante fuco
<ennodius. epigrammata. 108.2> Quisquis affectum, ferat inde linguam
<ennodius. epigrammata. 108.3> Iudicis Christi facibus perustam,
<ennodius. epigrammata. 108.4> Ore sepultus.
<ennodius. epigrammata. 108.5> Scindit urguens foedus omne fraude uiuax perpeti,
<ennodius. epigrammata. 108.6> Aegre portans quicquid ordo flagitat serenior.
<ennodius. epigrammata. 108.7> Linque, quaeso amice, mores plebe dignos ultima,
<ennodius. epigrammata. 108.8> Sanguinis callem secutus serua quod depectus es. 
<ennodius. epigrammata. 108.1> Yincula soluit amor, quae quondam nexuit alter:
<ennodius. epigrammata. 108.2> Non nisi per legem cedit lex prisca sequentem.
<ennodius. epigrammata. 109.1> Numquam frugiferis per saecula longa thyrambis
<ennodius. epigrammata. 109.2> In me fluxerunt commoda Castalii.
<ennodius. epigrammata. 109.3> Tristia ieiunis pangentem carmina labris,
<ennodius. epigrammata. 109.4> Spes noua, quid stimulas, gurgitis Aonii?
<ennodius. epigrammata. 109.5> Sed si mutato Parcarum stamine gaudes,
<ennodius. epigrammata. 109.6> Exhibe cornipedem nunc, Pegasea, mihi,
<ennodius. epigrammata. 109.7> Qui ferat aligerum per gramina roscida corpus
<ennodius. epigrammata. 109.8> Nec teneras flectat uestigiis segetes,
<ennodius. epigrammata. 109.9> Sublimem ualidum formosum passibus aptum:
<ennodius. epigrammata. 109.10> Qui si contingat, mox mihi, Musa, places.
<ennodius. epigrammata. 109.11> Mitteris ad largum locupletem poscere parua:
<ennodius. epigrammata. 109.12> Ni gaudens redeas, dic mihi, Musa, uale.
<ennodius. epigrammata. 110.1> Pontificis castrum spes est fidissima uitae.
<ennodius. epigrammata. 110.2> Cui tutor sanctus, quae nocitura petant?
<ennodius. epigrammata. 110.3> Hic clipeus scutum est: procul hinc, Bellona, recede.
<ennodius. epigrammata. 110.4> Quod meritis constat, proelia nulla grauant.
<ennodius. epigrammata. 110.5> Conditor hic muros solidat, munimina factor.
<ennodius. epigrammata. 110.6> Nil metuat quisquis huc properat metuens.
<ennodius. epigrammata. 111.1> Dextera bellipotens uulgatis plena triumphis,
<ennodius. epigrammata. 111.2> Qua cecidit quicquid fugit ab obsequio,
<ennodius. epigrammata. 111.3> Disperso celsam solidas quae sanguine famam,
<ennodius. epigrammata. 111.4> Cui peperit laudem mitis et arma tenens,
<ennodius. epigrammata. 111.5> Postquam praelargo rubuisti scammate campi,
<ennodius. epigrammata. 111.6> Arua colis pingens germine purpureo.
<ennodius. epigrammata. 111.7> Virgultis proprio dispensas murice poma,
<ennodius. epigrammata. 111.8> Das plantis fructum nobilitate tua.
<ennodius. epigrammata. 111.9> Vilior en cespes iactat se diuite ramo,
<ennodius. epigrammata. 111.10> Dum ligni morsus semina clara fouet.
<ennodius. epigrammata. 111.11> Demessus ferro floret tibi surculus alter:
<ennodius. epigrammata. 111.12> Nuda maritatis dos nitet arboribus.
<ennodius. epigrammata. 111.13> Gramina cultorem praenoscunt, muta locuntur:
<ennodius. epigrammata. 111.14> Quod tetigit princeps uer habet in glacie.
<ennodius. epigrammata. 111.15> Gestit terra potens, monstrat cui creuerit arbor:
<ennodius. epigrammata. 111.16> Fetibus et genio panditur hic dominus.
<ennodius. epigrammata. 111.17> Peruigil Hesperidum quae seruas iugera serpens,
<ennodius. epigrammata. 111.18> Aurea ieiunis munera das epulis.
<ennodius. epigrammata. 111.19> Quis siluae subolem carpat custode ueneno?
<ennodius. epigrammata. 111.20> Morte nemus tutum, credite, nullus adit.
<ennodius. epigrammata. 111.21> Hic commune facis, pietas, quod sola parasti.
<ennodius. epigrammata. 111.22> Visceribus plenis nescit obire fames.
<ennodius. epigrammata. 112.1> Orbe pereffosso fluuidum de lumine uulnus
<ennodius. epigrammata. 112.2> Pestifer ostentans ora sepulta geris.
<ennodius. epigrammata. 112.3> Caeca per innumeros facies portatur amicos:
<ennodius. epigrammata. 112.4> Qui te conspiciunt iure dolent oculis.
<ennodius. epigrammata. 112.5> Ebria marcenti locupletas flumine menta,
<ennodius. epigrammata. 112.6> Circumfers crasso sordida labra fimo.
<ennodius. epigrammata. 112.7> Oscula nulla petas, madidam suspende mephitim:
<ennodius. epigrammata. 112.8> Te propter cupiam perdere quod uideo.
<ennodius. epigrammata. 112.9> Quis putet ei oculis flammas coalescere turpes?
<ennodius. epigrammata. 112.10> Nil uidet, et rectum seruat iter scelerum.
<ennodius. epigrammata. 113.1> Fixior annoso sonipes moderamine noster
<ennodius. epigrammata. 113.2> Nunc iuuenem blando sustinet obsequio.
<ennodius. epigrammata. 113.3> Mollia grandaeuus summittit terga sedenti:
<ennodius. epigrammata. 113.4> Aetas constantem gressibus esse facit.
<ennodius. epigrammata. 114.1> Quae capiunt mundum iunxit mens docta flagello,
<ennodius. epigrammata. 114.2> Ezornans censu nobilitante plagas.
<ennodius. epigrammata. 115.1> Argenti atque auri uapulat quicumque metallis,
<ennodius. epigrammata. 115.2> Gaudia cum fletu miscet auara suo. I
<ennodius. epigrammata. 116.1> Dentibus argenti fuluum concluditur aurum:
<ennodius. epigrammata. 116.2> Contemnat nullus uerbera pulcra pati.
<ennodius. epigrammata. 117.1> Sanguine mente opibus facie uirtute pudore,
<ennodius. epigrammata. 117.2> Optatur qualis femina, sola fui.
<ennodius. epigrammata. 117.3> Hoc tantum mundi quod lex est corpore gessi,
<ennodius. epigrammata. 117.4> Exornans casta prole pudicitiam:
<ennodius. epigrammata. 117.5> Quae uictrix fortem tenui per blanda maritum,
<ennodius. epigrammata. 117.6> Melie meo uertens iura, Seuere, tua.
<ennodius. epigrammata. 117.7> Quos genui, celsa coniunctos stirpe reliqui.
<ennodius. epigrammata. 117.8> Quod uotum est sanctis, coniuge praemorior.
<ennodius. epigrammata. 117.9> Nil mihi decessit, maneo post busta superstes:
<ennodius. epigrammata. 117.10> Felices numquam mors nocitura petit.
<ennodius. epigrammata. 117.11> Et nomen dulce est, de factis Mellisa dicor.
<ennodius. epigrammata. 117.12> Moribus hoc fluxit iure datum propriis.
<ennodius. epigrammata. 118.1> In tantum prisci defluxit fama Maronis,
<ennodius. epigrammata. 118.2> Vt te Virgilium saecula nostra darent.
<ennodius. epigrammata. 119.1> Si fatuo dabitur tam sanctum nomen homullo,
<ennodius. epigrammata. 119.2> Gloria maiorum curret in obprobrium.
<ennodius. epigrammata. 120.1> Captiuo stultus congaudet stemmate uatis.
<ennodius. epigrammata. 120.2> Non est Virgilius, dicitur iste tamen.
<ennodius. epigrammata. 121.1> Extemo quotiens uocitaris nomine, demens,
<ennodius. epigrammata. 121.2> Si tibi sunt sensus, prospice ne uenias.
<ennodius. epigrammata. 122.1> Cur te Virgilium mentiris, pessime, nostrum?
<ennodius. epigrammata. 122.2> Non potes esse Maro, sed potes esse moro.
<ennodius. epigrammata. 123.1> Iste callis est, supernam qui parat potentiam,
<ennodius. epigrammata. 123.2> Lux pudoris, esca mentis, fax medela claritas.
<ennodius. epigrammata. 123.3> Mundi faece qui fucantur hunc tenere nesciunt.
<ennodius. epigrammata. 123.4> Liber extat, hoc quicumque colla loro uinxerit.
<ennodius. epigrammata. 123.5> Sanguinis uenam nitentis comit iste sarculus.
<ennodius. epigrammata. 124.1> Hic uolucrem Rhodani torrentis respice natam
<ennodius. epigrammata. 124.2> Sermonum frenis subdere colla tuis.
<ennodius. epigrammata. 124.3> Iussa uolat uerbis et uerbis iussa quiescit,
<ennodius. epigrammata. 124.4> Cuius captiuum est auribus arbitrium.
<ennodius. epigrammata. 124.5> Vincula sentiret, ni uocis stricta lupatis
<ennodius. epigrammata. 124.6> Perderet auditu luxuriam generis.
<ennodius. epigrammata. 124.7> Cum stimulos clamor mentitur, clamor habenas,
<ennodius. epigrammata. 124.8> Obsequium linguae libera membra ferunt.
<ennodius. epigrammata. 124.9> Non opus est loris, sed nexus certa loquendi
<ennodius. epigrammata. 124.10> Dura catenati rostra ligat pecudis.
<ennodius. epigrammata. 125.1> Yisceribus propriis externos fundere partus
<ennodius. epigrammata. 125.2> Cogitur et generis subolem lactare ferini,
<ennodius. epigrammata. 125.3> Iurgia naturae magno distantia calle.
<ennodius. epigrammata. 126.1> Edidit ignotum genetrix male conscia partum,
<ennodius. epigrammata. 126.2> Naturae fraudes, nobiliore dolo.
<ennodius. epigrammata. 127a.1> Discrimen generis iunxerunt foedera partus:
<ennodius. epigrammata. 127a.2> Ingenii stirpes permixta lege coacti.
<ennodius. epigrammata. 127b.1> Hic mulus geminum pecus est, sed corpore simplex.
<ennodius. epigrammata. 128.1> Astrorum populus necdum de lumine solis
<ennodius. epigrammata. 128.2> Perdiderat lucem, gremio sed noctis adultae
<ennodius. epigrammata. 128.3> Fundebat rutilos madefacto aspargine crines:
<ennodius. epigrammata. 128.4> Cynthia per croceas fulgebat lactea bigas,
<ennodius. epigrammata. 128.5> Rescindens quicquid descripserat orbita fratris:
<ennodius. epigrammata. 128.6> Vernabat tacitus splendor de munere noctis,
<ennodius. epigrammata. 128.7> Torrida frigoribus confringens tempora Cancri:
<ennodius. epigrammata. 128.8> Cum me curarum cupientem spernere fasces,
<ennodius. epigrammata. 128.9> Ruris amoenati facies depicta uocauit.
<ennodius. epigrammata. 128.10> Cornipedem scandi, qualem uix Cyllarus aequat,
<ennodius. epigrammata. 128.11> Mollibus aetherias qui uincit cursibus auras,
<ennodius. epigrammata. 128.12> Inmobilis currit cuius per deuia sessor,
<ennodius. epigrammata. 128.13> In statione uolans pedibus constanter adactis.
<ennodius. epigrammata. 129.1> Quam uaga constantem retinent haec tecta decorem!
<ennodius. epigrammata. 129.2> Mittitur a domina quicquid habent pretii.
<ennodius. epigrammata. 129.3> Nam rutilat fuluum Yiolae de luce metallum:
<ennodius. epigrammata. 129.4> Possessor radios spargit ubique suos.
<ennodius. epigrammata. 130.1> Obruit haec tumulos, uiuit post funera factis,
<ennodius. epigrammata. 130.2> Quae mortale nihil moribus inseruit.
<ennodius. epigrammata. 130.3> Euphemia tuos tellus conplectitur artus,
<ennodius. epigrammata. 130.4> Sed mens est niueis quam bene iuncta choris!
<ennodius. epigrammata. 130.5> Occidit exitium: sors tunc durissima seruit,
<ennodius. epigrammata. 130.6> Cum superat fatum nescia uita mali.
<ennodius. epigrammata. 130.7> Haec thalamis fecunda fuit, uiduata pudoris
<ennodius. epigrammata. 130.8> Exemplis natam fecit amare deum.
<ennodius. epigrammata. 131.1> Vtimur incluso per fraudes ense bacillo:
<ennodius. epigrammata. 131.2> Mors ligni tunicis quam bene tecta latet!
<ennodius. epigrammata. 131.3> Subsidium portas, quod cunctis terror haberis:
<ennodius. epigrammata. 131.4> Facificum est nobis quod negat obsequium.
<ennodius. epigrammata. 132.1> Languescit rigidi tecum substantia ferri,
<ennodius. epigrammata. 132.2> Soluitur atque chalybs more fluentis aquae.
<ennodius. epigrammata. 132.3> Emollit gladios inbellis dextra Boeti:
<ennodius. epigrammata. 132.4> Ensis erat dudum, credite, nunc colus est.
<ennodius. epigrammata. 132.5> In thyrsum migrat quod gestas, inprobe, pilum.
<ennodius. epigrammata. 132.6> In Venerem constans, linque Mauortis opem.
<ennodius. epigrammata. 133.1> Sollicitata leui marcescunt corda uirorum
<ennodius. epigrammata. 133.2> Tormento: fas est ludere uirginibus.
<ennodius. epigrammata. 133.3> Frangunt Marmaricis elephas quod misit ab aruis,
<ennodius. epigrammata. 133.4> Per micas sparsum mox solidatur opus.
<ennodius. epigrammata. 133.5> De poena tenerae discunt cum fraude iocari:
<ennodius. epigrammata. 133.6> Nam ridere necis munere femineum est.
<ennodius. epigrammata. 133.7> Angusta norunt res mille includere capsa,
<ennodius. epigrammata. 133.8> Omne ebur hic, mulier, pectoris arca tui est.
<ennodius. epigrammata. 134.1> Riparum frenos naturae uincula surgens
<ennodius. epigrammata. 134.2> Forte Padus tumido gurgite transierat.
<ennodius. epigrammata. 134.3> In spumam fluxas cogens durescere limphas,
<ennodius. epigrammata. 134.4> Squamea praeualidis dorsa ferebat aquis.
<ennodius. epigrammata. 134.5> Ales ut in tenero fidens tunc constitit orbe,
<ennodius. epigrammata. 134.6> Otia dans pinnis, tuta premebat aquas.
<ennodius. epigrammata. 134.7> De proprio pelagus calcanti suggerit alnum,
<ennodius. epigrammata. 134.8> Humida cum siccam cumbala portat auem.
<ennodius. epigrammata. 135.1> Cum perstat grauior, bustum fortuna per iram
<ennodius. epigrammata. 135.2> Contulit exuuiis, Maioriane, tuis.
<ennodius. epigrammata. 135.3> Pyramidum indignis (ingentes) prospice moles,
<ennodius. epigrammata. 135.4> Vilia principibus linque sepulcra piis.
<ennodius. epigrammata. 136.1> Cornipedes cuncti, quos gignunt bellica rura
<ennodius. epigrammata. 136.2> Quosque cruentatis diluit unda toris,
<ennodius. epigrammata. 136.3> Algida qui Tanais domuistis dorsa profundi,
<ennodius. epigrammata. 136.4> Quorum praeualidas ungula calcat aquas:
<ennodius. epigrammata. 136.5> Ecce Padanus adest sonipes, cui iudice recto
<ennodius. epigrammata. 136.6> Cedant Aemonii quos fouet aura poli.
<ennodius. epigrammata. 136.7> Ille pruinosis qui mandit gramina lustris,
<ennodius. epigrammata. 136.8> Et merito et forma dispar utroque uenit.
<ennodius. epigrammata. 136.9> Molliter incedit membris formosus honestis,
<ennodius. epigrammata. 136.10> Oblectat uisum dulcis in obsequio.
<ennodius. epigrammata. 136.11> Nil iam Phasiacam conlaudet fabula prolem,
<ennodius. epigrammata. 136.12> Nec peregrina ferant nomina celsa caput.
<ennodius. epigrammata. 137.1> Yerus honor uitem tribuit, sed munera uitis
<ennodius. epigrammata. 137.2> Ieiuno non dant ligna ministerio.
<ennodius. epigrammata. 138.1> Vt sceptrum princeps, sic gestat dextera uitem:
<ennodius. epigrammata. 138.2> Vtribus exornet diua corona caput.
<ennodius. epigrammata. 139.1> Vitifer hic siccus matrem conplector erilis,
<ennodius. epigrammata. 139.2> Vberibus pressis quae mihi nina negat.
<ennodius. epigrammata. 140.1> Heu quotiens calidis uites sine fruge labellis
<ennodius. epigrammata. 140.2> Inlusit, nudo nomine me refouens!
<ennodius. epigrammata. 141.1> Terrarum culpis uitium potator obumbras:
<ennodius. epigrammata. 141.2> Ebrius esse nequis uina uomens Ligurum.
<ennodius. epigrammata. 141.3> Dum replet madidus feruentia pectora Bacchus,
<ennodius. epigrammata. 141.4> Indicunt ualidam pocula nostra sitim.
<ennodius. epigrammata. 142.1> Dicendi palmam Victoria tollit amico.
<ennodius. epigrammata. 142.2> Transit ad Ambrosium: plus fauet ira deae.
<ennodius. epigrammata. 143.1> In Ligurum terris potorem qui uocat errat:
<ennodius. epigrammata. 143.2> Numquid uina bibit uina bibens Ligurum?
<ennodius. epigrammata. 144.1> Suscipe uersiculos, Ennodi proxime, nostros,
<ennodius. epigrammata. 144.2> Vt librum nobis reddere non desinas:
<ennodius. epigrammata. 144.3> Ne foedes cultum, dum reddere, Maxime, non uis,
<ennodius. epigrammata. 144.4> Quae pridem nobis es quoque pollicitus.
<ennodius. epigrammata. 145.1> Si te, Messala, studiis mihi pandere uelles,
<ennodius. epigrammata. 145.2> Non deerant libri, quos tibi, dulce, darem.
<ennodius. epigrammata. 145.3> Mens iniusta nimis quod spernat tollit amanti,
<ennodius. epigrammata. 145.4> Nec gratum est munus quod fugit ingenium.
<ennodius. epigrammata. 146.1> Artis grammaticae librum de carmine fracto
<ennodius. epigrammata. 146.2> Qui poscit, solidos certat habere pedes.
<ennodius. epigrammata. 146.3> O utinam Musis contingant munere nostro
<ennodius. epigrammata. 146.4> De te quandoque gaudia certa, puer!
<ennodius. epigrammata. 146.5> Vitant loripedem, nisi fallor, pangere uersum
<ennodius. epigrammata. 146.6> Vel quos in somnis respiciunt studia.
<ennodius. epigrammata. 147.1> Vxor Flasconis cupis dotata Falerni,
<ennodius. epigrammata. 147.2> Semper inexhausto pectus repleta Lyaeo,
<ennodius. epigrammata. 147.3> Quae Bacchum madidis colui uenerata labellis,
<ennodius. epigrammata. 147.4> Turgida ructato permulcens numina musto,
<ennodius. epigrammata. 147.5> Concludor sicci bene conscia tegmine busti:
<ennodius. epigrammata. 147.6> Est tamen ad superos coniunx mihi nobilis, euoe,
<ennodius. epigrammata. 147.7> Pocula quem numquam possint transire beata.
<ennodius. epigrammata. 147.8> Quem si fata uirum seruant, tibi uiuimus ambo.
<ennodius. epigrammata. 148.1> Funus obit, uirgo quotiens in busta refertur.
<ennodius. epigrammata. 148.2> Vnum iter est mortis criminis obsequium.
<ennodius. epigrammata. 148.3> Dalmatiae meritis uicta est natura rebelli$,
<ennodius. epigrammata. 148.4> Degeneri caelum nobilitate tenet.
<ennodius. epigrammata. 148.5> Hoc satis est mundum calcasse in corpore mundi,
<ennodius. epigrammata. 148.6> De uitio sumptam cedere nil uitiis.
<ennodius. epigrammata. 148.7> Stemmatis haec lucem transcendit sole pudoris,
<ennodius. epigrammata. 148.8> Mens cum proposito consociata fuit.
<ennodius. epigrammata. 149.1> En sine nube pluit sub tectis imbre sereno
<ennodius. epigrammata. 149.2> Et caeli facies pura ministrat aquas.
<ennodius. epigrammata. 149.3> Proflua marmoribus decurrunt flumina sacris
<ennodius. epigrammata. 149.4> Atque iterum rorem parturit ecce lapis.
<ennodius. epigrammata. 149.5> Arida nam liquidos effundit pergula fontes,
<ennodius. epigrammata. 149.6> Et rursus natis unda superna uenit.
<ennodius. epigrammata. 149.7> Sancta per aetherios emanat limpha recessus,
<ennodius. epigrammata. 149.8> Eustorgi uatis ducta ministerio.
<ennodius. epigrammata. 151.1> Vt ualeant aquilae formatos prodere fetus,
<ennodius. epigrammata. 151.2> Vitalis tenerum frangit tepor insitus ouum.
<ennodius. epigrammata. 151.3> Tunc pius artatam lacerat pater inpiger aedem,
<ennodius. epigrammata. 151.4> pariat rnrsus studio quos edidit aluo.
<ennodius. epigrammata. 151.5> Mox generis testem Phoebum ciet arbiter idem,
<ennodius. epigrammata. 151.6> Inuenit internam rimatus lumine lucem.
<ennodius. epigrammata. 151.7> Non aliter celso pueros de stemmate cretos
<ennodius. epigrammata. 151.8> Doctrinae radiis opponit cura parentis.
<ennodius. epigrammata. 151.9> Quam bene flammarum constanter, respice, bella
<ennodius. epigrammata. 151.10> Excipiunt teneri, uincentes fulgora uisu.
<ennodius. epigrammata. 151.1> Vna domus duplici discreta iungitur aede
<ennodius. epigrammata. 151.2> Partiturque suum quod bene nectit opus.
<ennodius. epigrammata. 151.3> In geminis simplex radiat pia gloria tectis
<ennodius. epigrammata. 151.4> Et de diuisis consociatur honos.
<ennodius. epigrammata. 151.5> Ne procul aut ibidem sacros confunderet usus,
<ennodius. epigrammata. 151.6> Constanti numerum sors dedit ampla loco.
