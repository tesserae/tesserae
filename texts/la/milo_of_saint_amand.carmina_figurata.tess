<milo_eln. carm_fig. 1.1>	Accipe, Karle, precor carmen pietate benigna.
<milo_eln. carm_fig. 1.2>	Aeterno commissa levas moderamine sceptra.
<milo_eln. carm_fig. 1.3>	Aurea saecla novans tam sacra ornare corona.
<milo_eln. carm_fig. 1.4>	Accipe, Karle, precor laudem currente Camena.
<milo_eln. carm_fig. 1.5>	Arma tenens et signa parans bonitate serena,
<milo_eln. carm_fig. 1.6>	Amplius auge operis laudem poscente Thalia.
<milo_eln. carm_fig. 1.7>	Salve, rector ovans aeterno munere fretus.
<milo_eln. carm_fig. 1.8>	Salve, carus amor aeterna laude coruscans.
<milo_eln. carm_fig. 1.9>	Sumito, rex, laudes et metrica vota Milonis.
<milo_eln. carm_fig. 1.10>	Excipe clementer famulum, pietatis amice,
<milo_eln. carm_fig. 1.11>	Et dextram miserans Miloni porrige, Carle.

<milo_eln. carm_fig. 2.1>	Accipe, Karle, precor, carmen pietate benigna.
<milo_eln. carm_fig. 2.2>	En sceptrum regale ferens venerabile cultu
<milo_eln. carm_fig. 2.3>	Te duce iustitiae culmen servante refertur
<milo_eln. carm_fig. 2.4>	Excrescens miro pietas moderamine pulchre
<milo_eln. carm_fig. 2.5>	Regnis missa tuis, tua te et regnante trophea
<milo_eln. carm_fig. 2.6>	Non lapsura bonis aeterna in saecula gestis
<milo_eln. carm_fig. 2.7>	Oceanus valet haut concludere limitis unda,
<milo_eln. carm_fig. 2.8>	Cum tua seiunctam penetrent insignia Thyle.
<milo_eln. carm_fig. 2.9>	Orbis amor, decus et mundi, tu culmina iam nunc
<milo_eln. carm_fig. 2.10>	More regis patrio; nam si nunc forte tribunal
<milo_eln. carm_fig. 2.11>	Mirificando tuum referat modulante Camena
<milo_eln. carm_fig. 2.12>	Immensum quisquis poterit formare volumen.
<milo_eln. carm_fig. 2.13>	Sumito, posco, tamen visu, o rex dulcis, honesto
<milo_eln. carm_fig. 2.14>	Scemata picta crucis indigni carminis ausu.
<milo_eln. carm_fig. 2.15>	Ac veluti almifico in giro micat alma corona,
<milo_eln. carm_fig. 2.16>	Laus tua sic terrae concludit magna regimen
<milo_eln. carm_fig. 2.17>	Et lux sancta micat quadratis climatis oris.
<milo_eln. carm_fig. 2.18>	Utque tui vatis votum praestantius hinc sit,
<milo_eln. carm_fig. 2.19>	Amplius auge operis laudem poscente Thalia.
<milo_eln. carm_fig. 2.20>	Subditus obsequiis orbem diversa per omnem
<milo_eln. carm_fig. 2.21>	Munera fert vestris variato stemmate gazis
<milo_eln. carm_fig. 2.22>	Ortus et occasus, gemina et hinc inde columna,
<milo_eln. carm_fig. 2.23>	Donec ad alta voles et scandas aethera donec.
<milo_eln. carm_fig. 2.24>	En supero princeps sub Christo pacis amator
<milo_eln. carm_fig. 2.25>	Regna levas et laeta bonis commertia dextra
<milo_eln. carm_fig. 2.26>	Addis ubique tuo demens mala cuncta tropheo.
<milo_eln. carm_fig. 2.27>	Maxime regnantum, bonitatis et orbe relator,
<milo_eln. carm_fig. 2.28>	Imperii a proavis partum tibi sorte cacumen
<milo_eln. carm_fig. 2.29>	Nobilis ultor habens auctum virtute serena,
<milo_eln. carm_fig. 2.30>	Excipe dignanter virtutum insignia, victor.
<milo_eln. carm_fig. 2.31>	Scripsi equidem vitae felicia gesta beatae
<milo_eln. carm_fig. 2.32>	Cari pontificis, cuius pulcherrima sunt hic
<milo_eln. carm_fig. 2.33>	Et virtus et honos et verba et praemia sancto
<milo_eln. carm_fig. 2.34>	Perpetue mansura choro trans sidera semper.
<milo_eln. carm_fig. 2.35>	Tu tamen, o princeps, haec munera nuda coturno
<milo_eln. carm_fig. 2.36>	Respice nobilitans in Amandi nomine carmen.
<milo_eln. carm_fig. 2.37>	Accipe, Karle, precor laudem currente Camena

<milo_eln. carm_fig. 3.1>	Salve, rector ovans, aeterno munere fretus.
<milo_eln. carm_fig. 3.2>	Aurea vestra decens tenui pangente Talia
<milo_eln. carm_fig. 3.3>	Limina pulsare et radians orare tribunal
<milo_eln. carm_fig. 3.4>	Viribus exiguis audens haec pagina vorsu
<milo_eln. carm_fig. 3.5>	Exerto properat, o rex, tibi plaudere laude;
<milo_eln. carm_fig. 3.6>	Cursio sed voto pavitanti deficit in haec:
<milo_eln. carm_fig. 3.7>	Artatur nimium proprio sub calle modesta
<milo_eln. carm_fig. 3.8>	Rara videns vestigia, quis artata tenetur
<milo_eln. carm_fig. 3.9>	Vilis, et exiguo columen; nec littera ductu
<milo_eln. carm_fig. 3.10>	Sufficit ulla sacrum metiri nomen amoris
<milo_eln. carm_fig. 3.11>	Aut laus arta valet vivaci cludere lingua.
<milo_eln. carm_fig. 3.12>	Mitto tamen ludos et sudat pagina rithmum.
<milo_eln. carm_fig. 3.13>	Orbe rubens medio species candore polito
<milo_eln. carm_fig. 3.14>	Reddit enim pure metris signata verenter
<milo_eln. carm_fig. 3.15>	Aptius has laudes, quas promit rite Camena
<milo_eln. carm_fig. 3.16>	Etsi nam multi teneant tua sceptra poetae
<milo_eln. carm_fig. 3.17>	Tollentes astris et sertum numinis orent,
<milo_eln. carm_fig. 3.18>	Excipe clementer famulum, pietatis amice.
<milo_eln. carm_fig. 3.19>	Respicias istic patienti corde libenter
<milo_eln. carm_fig. 3.20>	Nodo multiplici perlatum, quaeso, ligamen
<milo_eln. carm_fig. 3.21>	Ardenterve legas, quo, per tua ludere gesta
<milo_eln. carm_fig. 3.22>	Laurea dum vellem, conpegi munera, quae vel
<milo_eln. carm_fig. 3.23>	Alta petunt radiis divexo calle repressa
<milo_eln. carm_fig. 3.24>	Vel decliva ruunt et plurima digna notatu
<milo_eln. carm_fig. 3.25>	Depingunt vario: peto, lucri munus ut istud
<milo_eln. carm_fig. 3.26>	Excipias placidi terrae iam notus in orbe,
<milo_eln. carm_fig. 3.27>	Cernuus excurram parens quo mitius ex hoc,
<milo_eln. carm_fig. 3.28>	Optima vel laeto depingam munera plectro.
<milo_eln. carm_fig. 3.29>	Rex pie, rex fortis, legis rectissime lator,
<milo_eln. carm_fig. 3.30>	Vates ornatum tibimet modo fretus in ausu,
<milo_eln. carm_fig. 3.31>	Sancte, tuo laetus cecini diadema salutis,
<milo_eln. carm_fig. 3.32>	Conisus talem tibi laudem plaudere, donec
<milo_eln. carm_fig. 3.33>	Ad maiora queam reverenter abire canenda.
<milo_eln. carm_fig. 3.34>	Numen avi portans et laudem culminis exin
<milo_eln. carm_fig. 3.35>	Salve, rector ovans, aeterno munere fretus.

<milo_eln. carm_fig. 4.1>	Macte nova virtute, vale, Milo, optime vates
<milo_eln. carm_fig. 4.2>	Haiminique tui, dic, miserere, deus.