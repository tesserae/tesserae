<agnell_rav. lib_pont. 1.1>	In Patris Natique et sancti nomine Flatus!
<agnell_rav. lib_pont. 1.2>	Cum certum propter secli indicium studuissent,
<agnell_rav. lib_pont. 1.3>	Atque redemptoris hominum natalis Iesus
<agnell_rav. lib_pont. 1.4>	Regum et pontificum multi scripsisse magistri,
<agnell_rav. lib_pont. 1.5>	Quod quisquis tempus sedisset in imperiali
<agnell_rav. lib_pont. 1.6>	Rector et egregius pastor quod pontificali
<agnell_rav. lib_pont. 1.7>	Sede: augustorum scripserunt ferrea regna,
<agnell_rav. lib_pont. 1.8>	Inperium quorum tandem ceu claruit altum
<agnell_rav. lib_pont. 1.9>	Partibus occiduis, laticum qua copia surgunt,
<agnell_rav. lib_pont. 1.10>	Et sanctae vitae ceu tempus apostolicorum,
<agnell_rav. lib_pont. 1.11>	Quoque modo insignes radiarunt ore manuque.
<agnell_rav. lib_pont. 1.12>	Scriptorumque Ravennatum per circiter annos
<agnell_rav. lib_pont. 1.13>	Penna diu segnis neglexit centies octo,
<agnell_rav. lib_pont. 1.14>	Almae summorum moderamina clara per orbem
<agnell_rav. lib_pont. 1.15>	Pontificum vitae passim narrasse suorum.
<agnell_rav. lib_pont. 1.16>	Vespere quamquam etenim, tamen orsa fidesque manusque,
<agnell_rav. lib_pont. 1.17>	Scribere feliciter nostratum Pontificale,
<agnell_rav. lib_pont. 1.18>	Agnelli lepidi, patriarcharum istud opusclum,
<agnell_rav. lib_pont. 1.19>	Tempore, apostolicus Gregorius alta salubris
<agnell_rav. lib_pont. 1.20>	Solvendi et contra almifici quo numina Petri
<agnell_rav. lib_pont. 1.21>	Compte habet, et sceptra imperii augustus tenet almus,
<agnell_rav. lib_pont. 1.22>	Armipotens, satus Magno Karolo, Lodovicus,
<agnell_rav. lib_pont. 1.23>	Pacificus, natusque suus Lotharius acer,
<agnell_rav. lib_pont. 1.24>	Belliger, Itala regna tenens Romaque potitus,
<agnell_rav. lib_pont. 1.25>	Regibus et populis lectus solio imperiali;
<agnell_rav. lib_pont. 1.26>	Archiepiscopus almus ovans Petronacis agitque
<agnell_rav. lib_pont. 1.27>	Quoque Ravennatis clerum ecclesiae populumque.
<agnell_rav. lib_pont. 1.28>	Alterum ab undecimo quem presbyterumque beavit
<agnell_rav. lib_pont. 1.29>	Summus is antistis merito sede urbis opimae.
<agnell_rav. lib_pont. 1.30>	Quis cunctis sancta sapientior iste sacerdos
<agnell_rav. lib_pont. 1.31>	Claruit ingenio et natura. Nomine dictus
<agnell_rav. lib_pont. 1.32>	A puero Agnellus fuit Andreasque iuventa.
<agnell_rav. lib_pont. 1.33>	Euge satus cretusque nimis de stirpe superba,
<agnell_rav. lib_pont. 1.34>	Euge Ravenna dedit quantum nullique secundum:
<agnell_rav. lib_pont. 1.35>	Formosum facie, verbo rutilum, ore loquacem,
<agnell_rav. lib_pont. 1.36>	Corporis exiguum membris, sed mente capacem,
<agnell_rav. lib_pont. 1.37>	Quam magnum sensum, quamquam de corpore paulum.
<agnell_rav. lib_pont. 1.38>	Qualis inest tantilla canens philomena suave
<agnell_rav. lib_pont. 1.39>	Florigeris verno silvis, cum gutture flexo
<agnell_rav. lib_pont. 1.40>	Vociferans caelum cumplet clamoribus altum,
<agnell_rav. lib_pont. 1.41>	Stirpe sedens viridi subter folio modulatrix:
<agnell_rav. lib_pont. 1.42>	Sub dio enim aut modulator ovans, audire, viator,
<agnell_rav. lib_pont. 1.43>	Pastor, eques vigilans, cupientes dulcia cuius
<agnell_rav. lib_pont. 1.44>	Carmina gratis ubique optant et sedula curant
<agnell_rav. lib_pont. 1.45>	Quam nequeunt unquam longo ullo vincere cantu
<agnell_rav. lib_pont. 1.46>	Talis et iste sedens tectis nimiumque superbis,
<agnell_rav. lib_pont. 1.47>	Quae genitor procerus cessit sibi iure paterno,
<agnell_rav. lib_pont. 1.48>	Sede suburbanisque Ravennae, aut quae vocitatur
<agnell_rav. lib_pont. 1.49>	Antiquo Blacherna, locis, de nomine, structa
<agnell_rav. lib_pont. 1.50>	In genitricis honore Dei Dominique Mariae.
<agnell_rav. lib_pont. 1.51>	Qua lepidus scriptor praefatus, Pontificali
<agnell_rav. lib_pont. 1.52>	Neglectoque diu suspirans, aestuat angens
<agnell_rav. lib_pont. 1.53>	Moliturque hiens, gratis tantae dare sese
<agnell_rav. lib_pont. 1.54>	Moli operis; recolens monimenta patrumque senumque,
<agnell_rav. lib_pont. 1.55>	Haud surdus vatum auditor, sed mente volente
<agnell_rav. lib_pont. 1.56>	Dicentis solers Mosis praecepta secutus:
<agnell_rav. lib_pont. 1.57>	"Posce tuos patres, tibi nuncii erunt seniores.
<agnell_rav. lib_pont. 1.58>	Te multum semperque petentem gesta priorum
<agnell_rav. lib_pont. 1.59>	Atque Dei Dominique tui miracula prisca
<agnell_rav. lib_pont. 1.60>	Et visu audituque monebunt, vera docentes".
<agnell_rav. lib_pont. 1.61>	Cum patriarcharum simul aggerat acta priorum,
<agnell_rav. lib_pont. 1.62>	Edidit istud opus, tempus quorum, quia muro
<agnell_rav. lib_pont. 1.63>	Depictum, nomen seriemque excerpsit eorum,
<agnell_rav. lib_pont. 1.64>	Et vitae partim lectu moderamina, partim
<agnell_rav. lib_pont. 1.65>	Colligit aure sua, biblis glomerare suetus.
<agnell_rav. lib_pont. 1.66>	Aderidi capite scripsit, calce et Petronacis,
<agnell_rav. lib_pont. 1.67>	Utrius medio componens corpus opuscli,
<agnell_rav. lib_pont. 1.68>	Quatuor undecies patriarcharum sapienter
<agnell_rav. lib_pont. 1.69>	Exarans cuiusque manus, linguae moderamen
<agnell_rav. lib_pont. 1.70>	Magnificum, regulans auditaque lectaque, certa
<agnell_rav. lib_pont. 1.71>	Astutu vigilans, studioque incerta reliquit.
<agnell_rav. lib_pont. 1.72>	Instar agens cupidi, quaerentis litore curvo
<agnell_rav. lib_pont. 1.73>	Terrigeri Padi refluentis fulva metalla
<agnell_rav. lib_pont. 1.74>	Acre sibi, qui de lecto conculcat harenam:
<agnell_rav. lib_pont. 1.75>	Quorundam, nigrum fundens cartaeque liquorem,
<agnell_rav. lib_pont. 1.76>	Sancta beatorum pandens miracula vulgo,
<agnell_rav. lib_pont. 1.77>	Nobiliter sermone locavit harundo sonora.
<agnell_rav. lib_pont. 1.78>	Multiplici cuius quoniam fuit aure relatu
<agnell_rav. lib_pont. 1.79>	Veredico plenus, quin sed titubans, aliorum,
<agnell_rav. lib_pont. 1.80>	Maluit is comptu breviter sermone monere.
<agnell_rav. lib_pont. 1.81>	Sicut ovans, sidens transtris et pocula sumens,
<agnell_rav. lib_pont. 1.82>	Lancibus adlatis fartis, et carmina ructans,
<agnell_rav. lib_pont. 1.83>	Suspiciens placidum caelum, nauta ore sereno,
<agnell_rav. lib_pont. 1.84>	Aequora tonsilis, certatim vela secundis
<agnell_rav. lib_pont. 1.85>	Flaminibus tribuit, decurrens vitrea rura,
<agnell_rav. lib_pont. 1.86>	Quando timore caret scopuli nec conspicit arva,
<agnell_rav. lib_pont. 1.87>	Nec tangit demissa tenax alto anchora Sirtes.
<agnell_rav. lib_pont. 1.88>	At moestus, densis caelum cum nubibus atrum,
<agnell_rav. lib_pont. 1.89>	Per vacuum quoniam cursantes undique ventos
<agnell_rav. lib_pont. 1.90>	Conspicit, aut scopulum sperat vel cominus esse,
<agnell_rav. lib_pont. 1.91>	Tum remos cursim retrahens et vela deorsum,
<agnell_rav. lib_pont. 1.92>	Et navim timidus nectitque rudentibus agens,
<agnell_rav. lib_pont. 1.93>	Demissisque mari plumbo imo restibus unco,
<agnell_rav. lib_pont. 1.94>	Exoptat multum cupiens statione potiri:
<agnell_rav. lib_pont. 1.95>	Conscius haud secus is voluit sermone locasse
<agnell_rav. lib_pont. 1.96>	Multiplici, uberius passim comensque loquelam,
<agnell_rav. lib_pont. 1.97>	Magnifico auditu laetus fastuque priorum,
<agnell_rav. lib_pont. 1.98>	Eloquitur laxis qui gloriosa oris habenis.
<agnell_rav. lib_pont. 1.99>	Inscius auditus optavit paulula verba,
<agnell_rav. lib_pont. 1.100>	Deposito fastu fandi, stricto ore loquaci,
<agnell_rav. lib_pont. 1.101>	Veredico breviter sermoneque promere coram.

<agnell_rav. lib_pont. 2.1>	Fortuitu quondam venisse presbiterorum
<agnell_rav. lib_pont. 2.2>	Turba Ravennatum simul, inter quos fuit unus
<agnell_rav. lib_pont. 2.3>	Andreas dictus, fratres quem voce precari
<agnell_rav. lib_pont. 2.4>	Demissa, scripsisse sui quo Pontificalem.
<agnell_rav. lib_pont. 2.5>	Tum respondit ei humilis, sed mente sagaci:
<agnell_rav. lib_pont. 2.6>	"Quis mihi sensus inest, aut est quae lectio, possim
<agnell_rav. lib_pont. 2.7>	Tantillo sensu comprendere centies octo
<agnell_rav. lib_pont. 2.8>	Annorum cursus vel gesta priorum"?
<agnell_rav. lib_pont. 2.9>	"Talia dum fallens promiseris fronte duelli
<agnell_rav. lib_pont. 2.10>	Assolitus iugiter, quia nobis intima quaeque
<agnell_rav. lib_pont. 2.11>	Clausa videntur, in auditu nudare patendo,
<agnell_rav. lib_pont. 2.12>	Tristamur nimium quantum, crudelis amice".
<agnell_rav. lib_pont. 2.13>	"Sum quoniam victus, rogo vos, orate tonantem
<agnell_rav. lib_pont. 2.14>	Sidera qui torquit latices frenatque marinos,
<agnell_rav. lib_pont. 2.15>	Vita praecipite cursum convertat in ortum
<agnell_rav. lib_pont. 2.16>	Et sensum tribuat scribendi Pontificalem".
<agnell_rav. lib_pont. 2.17>	"Sic nimium cupidi faciemus, cunque precantem
<agnell_rav. lib_pont. 2.18>	Sic fiemus, opus verbis respondeat usque.
<agnell_rav. lib_pont. 2.19>	Hic quanquam durus, tantum laborat tamen ultro".
<agnell_rav. lib_pont. 2.20>	"Actus pontificum referam et acta priorum".
<agnell_rav. lib_pont. 2.21>	"Agnellus quondam, nunc Andreas, iuge salve"!
<agnell_rav. lib_pont. 2.22>	"Salvete sacerdotes per secula cuncta"!
<agnell_rav. lib_pont. 2.23>	Clare fidelis! Carmina parva
<agnell_rav. lib_pont. 2.24>	Edita vobis, suggere tuque,
<agnell_rav. lib_pont. 2.25>	Musa regalis, erga fidelis
<agnell_rav. lib_pont. 2.26>	Dicere laudes, semper amicis.

<agnell_rav. lib_pont. tit. 3>	per nomen Apollenaris	
<agnell_rav. lib_pont. 3.1 >	Almus apostolus et solidus princeps aliorum,
<agnell_rav. lib_pont. 3.2 >	Quem sanctis monitis discipulum docuit,
<agnell_rav. lib_pont. 3.3 >	Pontificum summam sedem dans cuique, Ravennam
<agnell_rav. lib_pont. 3.4 >	Et populum misit recte vocare Dei.
<agnell_rav. lib_pont. 3.5 >	Orbatis lumen tribuit Teclanque levavit,
<agnell_rav. lib_pont. 3.6 >	Quaeque thoro menbris aegra diu iacuit.
<agnell_rav. lib_pont. 3.7 >	Laetus et advenit capitolia summa, catervas
<agnell_rav. lib_pont. 3.8 >	Nomine daemonicas subruit in Domini.
<agnell_rav. lib_pont. 3.9 >	Illidens cupidi leti retinacula, natam
<agnell_rav. lib_pont. 3.10>	Ad vitam Rufi per Dominum retulit.
<agnell_rav. lib_pont. 3.11>	Numen per Domini munus lingua reparavit
<agnell_rav. lib_pont. 3.12>	Classensi, nomen cui Bonifacius est.
<agnell_rav. lib_pont. 3.13>	A lanione coronatus cum martirio fit,
<agnell_rav. lib_pont. 3.14>	Ante flagellorum vulnera plura tulit.
<agnell_rav. lib_pont. 3.15>	Rege poli revocante, petit post spiritus eius
<agnell_rav. lib_pont. 3.16>	Caeli consessus angelicosque choros.
<agnell_rav. lib_pont. 3.17>	Ille nequit quicunque capax conprendere metrum,
<agnell_rav. lib_pont. 3.18>	Non id displiceat, suppliciter rogito.
<agnell_rav. lib_pont. 3.19>	Sed sumens itiner prosae, per pervia gressus
<agnell_rav. lib_pont. 3.20>	Dirigat, et mecum pace fruatur ovans.

<agnell_rav. lib_pont. tit. 4>	de sancto Neone XVIII
<agnell_rav. lib_pont. 4.1>	"Cede vetus nomen, novitati cede vetustas,
<agnell_rav. lib_pont. 4.2>	Pulcrius ecce nitet renovati gloria Fontis.
<agnell_rav. lib_pont. 4.3>	Magnanimus hunc nanque Neon summusque sacerdos
<agnell_rav. lib_pont. 4.4>	Excoluit, pulcro conponens omnia cultu."

<agnell_rav. lib_pont. 5.1>	"Principium nitidi prima sub origine mundi,
<agnell_rav. lib_pont. 5.2>	Cum mare, tellurem, caeli cum lucida regna
<agnell_rav. lib_pont. 5.3>	Virtus celsa Patris Natique potentia fecit;
<agnell_rav. lib_pont. 5.4>	Cumque novus sol, luna, dies, aurora micabit,
<agnell_rav. lib_pont. 5.5>	Ex illo astrigerum radiavit lumina caelum.
<agnell_rav. lib_pont. 5.6>	Unus in orbe novo vir terra virgine factus
<agnell_rav. lib_pont. 5.7>	Exiluit humo, insons hic corpore senso.
<agnell_rav. lib_pont. 5.8>	Iste Dei meruit vocitari solus imago,
<agnell_rav. lib_pont. 5.9>	Namque sui similem hominem produxit in orbem
<agnell_rav. lib_pont. 5.10>	Supremi genitoris amor, dominumque locavit.
<agnell_rav. lib_pont. 5.11>	Hunc Sator omnipotens, rerum ditissimus, ipse
<agnell_rav. lib_pont. 5.12>	Multifluis opibus longum ditavit in aevum.
<agnell_rav. lib_pont. 5.13>	Isti cuncta simul silvarum praemia cessit,
<agnell_rav. lib_pont. 5.14>	Iussit in aeternum fetus producere terram.
<agnell_rav. lib_pont. 5.15>	Huius oves niveae, nitida per gramina vaccae,
<agnell_rav. lib_pont. 5.16>	Huius et alticomis sonipes; fulvique leones,
<agnell_rav. lib_pont. 5.17>	Huius erant passim ramosi in cornua cervi,
<agnell_rav. lib_pont. 5.18>	Pinnatique greges avium piscisque per undas.
<agnell_rav. lib_pont. 5.19>	Omnia nanque Deus homini, quaecunque paravit,
<agnell_rav. lib_pont. 5.20>	Tradidit et verbo pariter servire coegit.
<agnell_rav. lib_pont. 5.21>	Hunc tamen in primis monitis caelestibus olim
<agnell_rav. lib_pont. 5.22>	Observare suam legem et vitalia iussit,
<agnell_rav. lib_pont. 5.23>	Praecepit vetita [auderet] ne mandere poma.
<agnell_rav. lib_pont. 5.24>	Praeceptum spernens, sic perdidit omnia secum."

<agnell_rav. lib_pont. 6.1>	"Accipe, sancte, libens, parvum ne despice carmen,
<agnell_rav. lib_pont. 6.2>	Pauca tuae laudi nostris dicenda loquelis.
<agnell_rav. lib_pont. 6.3>	Euge, Simon Petre, et missum tibi suscipe munus,
<agnell_rav. lib_pont. 6.4>	In quod sumere te voluit Rex magnus ab alto.
<agnell_rav. lib_pont. 6.5>	Suscipe de caelo pendentia lintea plena,
<agnell_rav. lib_pont. 6.6>	Missa Petro tibi, haec diversa animalia portant,
<agnell_rav. lib_pont. 6.7>	Quae mactare Deus te mox et mandere iussit.
<agnell_rav. lib_pont. 6.8>	In nullis dubitare licet, quae munda creavit
<agnell_rav. lib_pont. 6.9>	Omnipotens genitor; rerum cui summa potestas.
<agnell_rav. lib_pont. 6.10>	Euge, Simon Petre, quem gaudet mens aurea Christi
<agnell_rav. lib_pont. 6.11>	Lumen apostolicum cunctos ornare per annos:
<agnell_rav. lib_pont. 6.12>	In te sancta Dei pollens ecclesia fulgit,
<agnell_rav. lib_pont. 6.13>	In te firmum suae domus fundamenta locavit
<agnell_rav. lib_pont. 6.14>	Principis aetherei clarus per secula natus.
<agnell_rav. lib_pont. 6.15>	Cunctis clara tibi est virtus, censura fidisque.
<agnell_rav. lib_pont. 6.16>	Bis senos inter fratres in principe sistis
<agnell_rav. lib_pont. 6.17>	Ipse loco, legisque novae tibi dantur ab alto,
<agnell_rav. lib_pont. 6.18>	Quis fera corda domas hominum, [quis] pectora mulcis
<agnell_rav. lib_pont. 6.19>	Christicolasque doces tu omnes esse per orbem.
<agnell_rav. lib_pont. 6.20>	Iamque tuis meritis Christi parat gloria regnum."

<agnell_rav. lib_pont. 7.1>	"Christum fonte lavat paradisi in sede Iohannes,
<agnell_rav. lib_pont. 7.2>	Quo vitam tribuit felicem, martirem mostrat."

<agnell_rav. lib_pont. 8.1>	"Aut lux hic nata est, aut capta hic libera regnat.
<agnell_rav. lib_pont. 8.2>	Lux est ante, venit caeli decus unde modernum,
<agnell_rav. lib_pont. 8.3>	Aut privata diem pepererunt tecta nitentem,
<agnell_rav. lib_pont. 8.4>	Inclusumque iubar secluso fulget Olimpo.
<agnell_rav. lib_pont. 8.5>	Marmora cum radiis vernantur, cerne, serenis
<agnell_rav. lib_pont. 8.6>	Cunctaque sidereo percussa in murice saxa.
<agnell_rav. lib_pont. 8.7>	Auctoris pretio splendescunt munera Petri.
<agnell_rav. lib_pont. 8.8>	Huic honor, huic meritum tribuit, sic comere parva,
<agnell_rav. lib_pont. 8.9>	Ut valeant spatiis anplum superare coactis.
<agnell_rav. lib_pont. 8.10>	Nil modicum Christo est. Artas bene possidet aedes,
<agnell_rav. lib_pont. 8.11>	Cuius in humano consistunt pectore templa.
<agnell_rav. lib_pont. 8.12>	Fundamen Petrus, Petrus fundator et aula.
<agnell_rav. lib_pont. 8.13>	Quod domus, hoc dominus, quod factum, factor et idem,
<agnell_rav. lib_pont. 8.14>	Muribus atque opere. Christus possessor habetur,
<agnell_rav. lib_pont. 8.15>	Qui duo consocians mediator reddit et unum.
<agnell_rav. lib_pont. 8.16>	Huc veniens fundat pariturus gaudia fletus,
<agnell_rav. lib_pont. 8.17>	Contritam solidans percusso in pectore mentem.
<agnell_rav. lib_pont. 8.18>	Ne iaceat, se sternat humo morbosque latentes
<agnell_rav. lib_pont. 8.19>	Ante pedes medici, cura properante, recludat.
<agnell_rav. lib_pont. 8.20>	Saepe metus mortis vitae fit causa beatae."

<agnell_rav. lib_pont. 9.1>	"Virginis aula micat, Christum quae cepit ab astris,
<agnell_rav. lib_pont. 9.2>	Nuncius e caelis angelus ante fuit.
<agnell_rav. lib_pont. 9.3>	Misterium! Verbi genitrix et virgo perennis
<agnell_rav. lib_pont. 9.4>	Auctorisque sui facta parens Domini.
<agnell_rav. lib_pont. 9.5>	Vera magi, claudi, caeci, mors, vita fatentur.
<agnell_rav. lib_pont. 9.6>	Culmina sacra Deo dedicat Ecclesius."

<agnell_rav. lib_pont. 10.1>	"Ardua consurgunt venerando culmine templa
<agnell_rav. lib_pont. 10.2>	Nomine Vitalis sanctificata Deo.
<agnell_rav. lib_pont. 10.3>	Gervasiusque tenet simul hanc Prothasius arcem,
<agnell_rav. lib_pont. 10.4>	Quos genus atque fides templaque consociant.
<agnell_rav. lib_pont. 10.5>	His genitor natis fugiens contagia mundi
<agnell_rav. lib_pont. 10.6>	Exemplum fidei martiriique fuit.
<agnell_rav. lib_pont. 10.7>	Tradidit hanc primus Iuliano Ecclesius arcem,
<agnell_rav. lib_pont. 10.8>	Qui sibi commissum mire perfecit opus.
<agnell_rav. lib_pont. 10.9>	Hoc quoque perpetua mandavit lege tenendum,
<agnell_rav. lib_pont. 10.10>	His nulli liceat condere menbra locis.
<agnell_rav. lib_pont. 10.11>	Sed quae pontificum constant monumenta priorum,
<agnell_rav. lib_pont. 10.12>	Fas ibi sit tantum ponere, seu similes."

<agnell_rav. lib_pont. 11.1>	"Hoc votum Christo solvit cum plebe sacerdos
<agnell_rav. lib_pont. 11.2>	Victor, qui populis auxit amore fidem.
<agnell_rav. lib_pont. 11.3>	Pontifici Christo solventi vota ministrat
<agnell_rav. lib_pont. 11.4>	Aligerum cingens haec loca sancta manus.
<agnell_rav. lib_pont. 11.5>	Egregium miratur opus sublata vetustas,
<agnell_rav. lib_pont. 11.6>	Quae melior cultu nobiliore redit.
<agnell_rav. lib_pont. 11.7>	Catholicae legis venit . . si quis amator,
<agnell_rav. lib_pont. 11.8>	Mox reparatus abit corpore, Christe, tuo."

<agnell_rav. lib_pont. 12.1>	"Victor, apostolica tutus virtute sacerdos,
<agnell_rav. lib_pont. 12.2>	Balnea parva prius prisco vetusta labore
<agnell_rav. lib_pont. 12.3>	Deponens, miraque tamen novitate refecit,
<agnell_rav. lib_pont. 12.4>	Pulcrior ut cultus maiorque resurgat ab imo.
<agnell_rav. lib_pont. 12.5>	Hoc quoque perpetuo decrevit more tenendum,
<agnell_rav. lib_pont. 12.6>	Ut biduo gratis clerus lavet ipsius urbis,
<agnell_rav. lib_pont. 12.7>	Tertia cui cessa est et feria sexta lavandi."

<agnell_rav. lib_pont. 13.1>	"Templa micant Stephani meritis et nomine sacra,
<agnell_rav. lib_pont. 13.2>	Qui prius eximium martiris egit opus.
<agnell_rav. lib_pont. 13.3>	Omnibus una datur sacro pro sanguine palma,
<agnell_rav. lib_pont. 13.4>	Plus tamen hic fruitur, tempore quo prior est.
<agnell_rav. lib_pont. 13.5>	Ipse fidem votumque tuum nunc, magne sacerdos
<agnell_rav. lib_pont. 13.6>	Maximiane, iuvans, hoc opus explicuit.
<agnell_rav. lib_pont. 13.7>	Nam talem subito fundatis molibus aulam
<agnell_rav. lib_pont. 13.8>	Sola manus hominum non poterat facere.
<agnell_rav. lib_pont. 13.9>	Undecimum fulgens renovat dum luna recursum,
<agnell_rav. lib_pont. 13.10>	Et coepta et pulcro condita fine nitet."

<agnell_rav. lib_pont. 14.1>	"Hic Petrus iunior Christi concepta secutus,
<agnell_rav. lib_pont. 14.2>	Ut docuit, sacris moribus exibuit.
<agnell_rav. lib_pont. 14.3>	Hanc quoque fundavit mirandis molibus arcem,
<agnell_rav. lib_pont. 14.4>	Nominis ipse sui haec monumenta dedit.
<agnell_rav. lib_pont. 14.5>	Huius post obitum Aurelianus gessit honores,
<agnell_rav. lib_pont. 14.6>	Post hunc antistes extitit Ecclesius;
<agnell_rav. lib_pont. 14.7>	Hinc fuit Ursicinus, sequitur post ordine Victor;
<agnell_rav. lib_pont. 14.8>	Temporibus iunior Maximianus adest.
<agnell_rav. lib_pont. 14.9>	His Polensis erat, Christi levita profundus,
<agnell_rav. lib_pont. 14.10>	Legi Dei miserans et pietate bonus.
<agnell_rav. lib_pont. 14.11>	Quem Deus ipse virum decoravit culmine sacro,
<agnell_rav. lib_pont. 14.12>	Ecclesiaeque sua pontificem statuit;
<agnell_rav. lib_pont. 14.13>	Ipse autem, factis propriis se non meruisse
<agnell_rav. lib_pont. 14.14>	Culmen apostolicum, sed pietate Dei."

<agnell_rav. lib_pont. 15.1>	"Inclita praefulgent sanctorum limina templo
<agnell_rav. lib_pont. 15.2>	Marci, Marcelli Feliculaeque simul.
<agnell_rav. lib_pont. 15.3>	Pontifices hos Roma cepit, haec martir habetur.
<agnell_rav. lib_pont. 15.4>	Horum Gregorius dat papa reliquias,
<agnell_rav. lib_pont. 15.5>	Quas petit antistis meritis animoque Iohannes,
<agnell_rav. lib_pont. 15.6>	Parvula pro summis reddere dona parat.
<agnell_rav. lib_pont. 15.7>	Oraculum statuit, tanta virtute repletus,
<agnell_rav. lib_pont. 15.8>	Cuius ab auspicii gratia extat opus.
<agnell_rav. lib_pont. 15.9>	Qui bis septeno sacri diadematis anno,
<agnell_rav. lib_pont. 15.10>	Tractatu vigili quo regit ecclesiam,
<agnell_rav. lib_pont. 15.11>	Hanc quoque regentem reverendi culminis arcem
<agnell_rav. lib_pont. 15.12>	Iunxit et eventum traxit ad arbitrium.
<agnell_rav. lib_pont. 15.13>	Miranda subito subpendens arte cacumen,
<agnell_rav. lib_pont. 15.14>	Inflexum reparat partis utraeque latus.
<agnell_rav. lib_pont. 15.15>	Additus his meritis felix Smaragdus in aevum,
<agnell_rav. lib_pont. 15.16>	Cuius in his titulis participantur opes."

<agnell_rav. lib_pont. tit. 16>	epithaphium Gregorii	
<agnell_rav. lib_pont. 16.1>	"Sanctificus senper monitis memorande sacerdos,
<agnell_rav. lib_pont. 16.2>	Hoc positus tumulo Mariniane, iaces.
<agnell_rav. lib_pont. 16.3>	Corpore defunctus tamen est tua fama superstes,
<agnell_rav. lib_pont. 16.4>	Artus obit terris, lux tua facta tenet.
<agnell_rav. lib_pont. 16.5>	Moenibus his veniens Romana antistis ab urbe,
<agnell_rav. lib_pont. 16.6>	Tutasti precibus sanctae Ravennae tuis.
<agnell_rav. lib_pont. 16.7>	Cuncta salutifero disponens tempore secla,
<agnell_rav. lib_pont. 16.8>	Te pius in populo, Christo rogante, dedit.
<agnell_rav. lib_pont. 16.9>	Quod tamen his templis meruisti sumere busta,
<agnell_rav. lib_pont. 16.10>	Te placuisse Deo, tanta sepulcra probant.
<agnell_rav. lib_pont. 16.11>	Utque vices cuius gessisti rite sacerdos,
<agnell_rav. lib_pont. 16.12>	Ipsius inque locis sit tibi sancta quies."

<agnell_rav. lib_pont. tit. 17>	epitaphium Apolenaris
<agnell_rav. lib_pont. 17.1>	"Prima fides, nostrisque pater promiserat olim
<agnell_rav. lib_pont. 17.2>	Perspiciendum oculis et lagis voce vocandum,
<agnell_rav. lib_pont. 17.3>	Christum concrebrans, Christum sonasti, omnia Christum,
<agnell_rav. lib_pont. 17.4>	O nomen praedulce Mauri pontificis, lux et decus,
<agnell_rav. lib_pont. 17.5>	Praesidiumque nostrum, requies o certa laborum!
<agnell_rav. lib_pont. 17.6>	Blandus in hore sapor, flagrans odor, irriguus fons,
<agnell_rav. lib_pont. 17.7>	Castum amor, pulcra species, sincera voluntas.
<agnell_rav. lib_pont. 17.8>	Si gens surda neget sibi tot praeconia de te,
<agnell_rav. lib_pont. 17.9>	Tam multas rerum voces elementaque tanta
<agnell_rav. lib_pont. 17.10>	Vidisti, angelicis comitatum coetibus alte
<agnell_rav. lib_pont. 17.11>	Ultima quam spacium non mensurabile tendit.
<agnell_rav. lib_pont. 17.12>	Currens namque gradibus regumque sedens,
<agnell_rav. lib_pont. 17.13>	Praemia digna ferens; quae te tam laeta tulerunt
<agnell_rav. lib_pont. 17.14>	Eloquia merito primi sequaces defuisti.
<agnell_rav. lib_pont. 17.15>	Tam generis tibi celsus apex, quam gloria fandi;
<agnell_rav. lib_pont. 17.16>	Inviolatus amor, castae praeconia vitae.
<agnell_rav. lib_pont. 17.17>	Ore decens, bonus ingenio facundus et omni,
<agnell_rav. lib_pont. 17.18>	Vota probantur Deo meritisque faventia sanctis.
<agnell_rav. lib_pont. 17.19>	Omnia quae voluisti, prosperaque vidisti et idem.
<agnell_rav. lib_pont. 17.20>	Optasti quicquid, [sic] contigit, ut voluisti.
<agnell_rav. lib_pont. 17.21>	Creditus et vitas hominum rationi medendi,
<agnell_rav. lib_pont. 17.22>	Inde et perfunctae manet hac reverentia vitae.
<agnell_rav. lib_pont. 17.23>	Virtutibus tuis ad culmen tuam relevasti sede,
<agnell_rav. lib_pont. 17.24>	Serta tenens apostolica, ad iura propria collocasti.
<agnell_rav. lib_pont. 17.25>	Nunc etiam manes placidus pia cura restrictus,
<agnell_rav. lib_pont. 17.26>	Et nunc perpetuus sentiris sub humo sepulcri.
<agnell_rav. lib_pont. 17.27>	Corruptela patris nascentem turbida carnis,
<agnell_rav. lib_pont. 17.28>	Progenies, Christum invenies de corde parentem."

<agnell_rav. lib_pont. 18.1>	"Is igitur socius meritis Reparatus ut esset,
<agnell_rav. lib_pont. 18.2>	Aula novos abitus fecit flagrans per aevum."

<agnell_rav. lib_pont. tit. 19>	epitaphium Damiani
<agnell_rav. lib_pont. 19.1>	"Sanctificis semper meritis, memorande sacerdos,
<agnell_rav. lib_pont. 19.2>	Hoc positus tumulo, Damiane, iacis.
<agnell_rav. lib_pont. 19.3>	Corpore defunctus, tamen est tua fama superstes;
<agnell_rav. lib_pont. 19.4>	Artus obit terris, lux tua facta tenet.
<agnell_rav. lib_pont. 19.5>	Damiatiae is veniens antistes beatus a rure,
<agnell_rav. lib_pont. 19.6>	Tutasti precibus sancta Ravenna tuis.
<agnell_rav. lib_pont. 19.7>	Cuncta salutifero deponens tempore secla,
<agnell_rav. lib_pont. 19.8>	Te pius in populo Christus orante dedit.
<agnell_rav. lib_pont. 19.9>	Quod tamen his templis meruisti sumere busta,
<agnell_rav. lib_pont. 19.10>	Te placuisse Deo, tanta sepulcra probant;
<agnell_rav. lib_pont. 19.11>	Utque vices cuius gessisti rite sacerdos,
<agnell_rav. lib_pont. 19.12>	Ipsius inque locis sit tibi sancta quies."

<agnell_rav. lib_pont. tit. 20>	epitaphium Felici
<agnell_rav. lib_pont. 20.1>	"Inter almas laudes virtutumque triumphos,
<agnell_rav. lib_pont. 20.2>	Quibus coronantur praesules digni Deo,
<agnell_rav. lib_pont. 20.3>	Summa patientiae Felix amator fuit.
<agnell_rav. lib_pont. 20.4>	Moribus praecipuus vitam digessit honestam,
<agnell_rav. lib_pont. 20.5>	Pastorali culmine magnanime floruit.
<agnell_rav. lib_pont. 20.6>	Uno cunctas animo respectat pontifex plebes,
<agnell_rav. lib_pont. 20.7>	Nec tristem quemquam tolerat conspicere.
<agnell_rav. lib_pont. 20.8>	Subtilis ingenio, acutus, prudens et gravis,
<agnell_rav. lib_pont. 20.9>	Praecessorum compar.
<agnell_rav. lib_pont. 20.10>	Culmen apostolicum colere summe novit,
<agnell_rav. lib_pont. 20.11>	Cuius ope fretus profana dogmata pellet.
<agnell_rav. lib_pont. 20.12>	Facundus eloquio, dictantia copia solens,
<agnell_rav. lib_pont. 20.13>	Doctus, eruditus, color memorabilis dicta videri.
<agnell_rav. lib_pont. 20.14>	Pertulit pro patria nimias praesul aerumnas,
<agnell_rav. lib_pont. 20.15>	Exulem dampna, famem, nuditatem, caedem, pericla,
<agnell_rav. lib_pont. 20.16>	Contemptus, exitia, terrores, vincula, fustis;
<agnell_rav. lib_pont. 20.17>	Summusque pontificis, subferre ludibria, honor.
<agnell_rav. lib_pont. 20.18>	Finibus ademptus, propria de sedo privatur.
<agnell_rav. lib_pont. 20.19>	Lumen carens corporis digna nactus est lucem.
<agnell_rav. lib_pont. 20.20>	Arto in tellure scopulo ponti portatur,
<agnell_rav. lib_pont. 20.21>	Ubi victus deerat, sed panis aderat Christus,
<agnell_rav. lib_pont. 20.22>	In quo toto corpore atque virtute sepultus,
<agnell_rav. lib_pont. 20.23>	Gratia summa Dei est consolatus antistes,
<agnell_rav. lib_pont. 20.24>	Erectusque gravi de claustra insulae Ponti.
<agnell_rav. lib_pont. 20.25>	Demum ad dilectae vectus est patriae portum.
<agnell_rav. lib_pont. 20.26>	Extractus omnia, pristina sede ornatur.
<agnell_rav. lib_pont. 20.27>	Ubi corde puro hostia Domino libans,
<agnell_rav. lib_pont. 20.28>	Lustra super terra, geminos simul prorogat annos.
<agnell_rav. lib_pont. 20.29>	Hic itaque sacer conditus funere iusso,
<agnell_rav. lib_pont. 20.30>	Planctus cuius casibus nunc numeratur donis."