<sen. her. f. 0-4> Hercules Lycus   Amphitryon Iuno   Theseus Megara  Chorus Thebanorum
<sen. her. f. 0-4> Soror Tonantis (hoc enim solum mihi
<sen. her. f. 0-4> nomen relictum est) semper alienum Iovem
<sen. her. f. 0-4> ac templa summi vidua deserui aetheris
<sen. her. f. 0-4> locumque caelo pulsa paelicibus dedi;
<sen. her. f. 5-9> tellus colenda est: paelices caelum tenent,
<sen. her. f. 5-9> hinc Arctos alta parte glacialis poli
<sen. her. f. 5-9> sublime classes sidus Argolicas agit;
<sen. her. f. 5-9> hinc, qua tepenti vere labatur dies,
<sen. her. f. 5-9> Tyriae per undas vector Europae nitet;
<sen. her. f. 10-4> illinc timendum ratibus ac ponto gregem
<sen. her. f. 10-4> passim vagantes exerunt Atlantides.
<sen. her. f. 10-4> ferro minax hinc terret Orion deos
<sen. her. f. 10-4> suasque Perseus aureus stellas habet;
<sen. her. f. 10-4> hinc clara gemini signa Tyndaridae micant
<sen. her. f. 15-9> quibusque natis mobilis tellus stetit.
<sen. her. f. 15-9> nec ipse tantum Bacchus aut Bacchi parens
<sen. her. f. 15-9> adiere superos: ne qua pars probro vacet,
<sen. her. f. 15-9> mundus puellae serta Gnosiacae gerit,
<sen. her. f. 15-9> sed vetera sero querimur
<sen. her. f. 15-9> una me dira ac fera
<sen. her. f. 20-4> Thebana tellus nuribus a! sparsa impiis
<sen. her. f. 20-4> quotiens novercam fecit! escendat licet
<sen. her. f. 20-4> meumque victrix teneat Alcmene locum,
<sen. her. f. 20-4> pariterque natus astra promissa occupet,
<sen. her. f. 20-4> in cuius ortus mundus impendit diem
<sen. her. f. 25-9> tardusque Eoo Phoebus effulsit mari
<sen. her. f. 25-9> retinere mersum iussus Oceano iubar.
<sen. her. f. 25-9> non sic abibunt odia; vivaces aget
<sen. her. f. 25-9> violentus iras animus et saevus dolor
<sen. her. f. 25-9> aeterna bella pace sublata geret.
<sen. her. f. 30-4> Quae bella? quicquid horridum tellus creat
<sen. her. f. 30-4> inimica, quicquid pontus aut aer tulit
<sen. her. f. 30-4> terribile dirum pestilens atrox ferum,
<sen. her. f. 30-4> fractum atque domitum est. superat et crescit malis
<sen. her. f. 30-4> iraque nostra fruitur; in laudes suas
<sen. her. f. 35-9> mea vertit odia: dum nimis saeva impero,
<sen. her. f. 35-9> patrem probavi, gloriae feci locum,
<sen. her. f. 35-9> qua Sol reducens quaque deponens diem
<sen. her. f. 35-9> binos propinqua tinguit Aethiopas face,
<sen. her. f. 35-9> indomita virtus colitur et toto deus
<sen. her. f. 40-4> narratur orbe. monstra iam desunt mihi
<sen. her. f. 40-4> minorque labor est Herculi iussa exequi,
<sen. her. f. 40-4> quam mihi iubere: laetus imperia excipit,
<sen. her. f. 40-4> quae fera tyranni iura violenta queant
<sen. her. f. 40-4> nocere iuveni? nempe pro telis gerit
<sen. her. f. 45-9> quae timuit et quae fudit: armatus venit
<sen. her. f. 45-9> leone et hydra, nec satis terrae patent:
<sen. her. f. 45-9> effregit ecce limen inferni Iovis
<sen. her. f. 45-9> et opima victi regis ad superos refert,
<sen. her. f. 45-9> parum est reverti, foedus umbrarum perit:
<sen. her. f. 50-4> vidi ipsa, vidi nocte discussa inferum
<sen. her. f. 50-4> et Dite domito spolia iactantem patri
<sen. her. f. 50-4> fraterna, cur non Tinctum et oppressum trahit
<sen. her. f. 50-4> ipsum catenis paria sortitum Iovi
<sen. her. f. 50-4> Ereboque capto potitur et retegit Styga?
<sen. her. f. 55-9> patefacta ab imis manibus retro via est
<sen. her. f. 55-9> et sacra dirae mortis in aperto iacent.
<sen. her. f. 55-9> at ille, rupto carcere umbrarum ferox,
<sen. her. f. 55-9> de me triumphat et superbifica manu
<sen. her. f. 55-9> atrum per urbes ducit Argolicas canem.
<sen. her. f. 60-4> viso labantem Cerbero vidi diem
<sen. her. f. 60-4> pavidumque Solem; me quoque invasit tremor,
<sen. her. f. 60-4> et terna monstri colla devicti intuens
<sen. her. f. 60-4> timui imperasse. levia sed nimium queror;
<sen. her. f. 60-4> caelo timendum est, regna ne summa occupet
<sen. her. f. 65-9> qui vicit ima: sceptra praeripiet patri.
<sen. her. f. 65-9> nec in astra lenta veniet ut Bacchus via:
<sen. her. f. 65-9> iter ruina quaeret et vacuo volet
<sen. her. f. 65-9> regnare mundo, robore experto tumet,
<sen. her. f. 65-9> et posse caelum viribus vinci suis
<sen. her. f. 70-4> didicit ferendo; subdidit mundo caput
<sen. her. f. 70-4> nec flexit umeros molis immensae labor
<sen. her. f. 70-4> meliusque collo sedit Herculeo polus.
<sen. her. f. 70-4> immota cervix sidera et caelum tulit
<sen. her. f. 70-4> et me prementem: quaerit ad superos viam.
<sen. her. f. 75-9> Perge ira, perge et magna meditantem opprime,
<sen. her. f. 75-9> congredere, manibus ipsa dilacera tuis:
<sen. her. f. 75-9> quid tanta mandas odia? discedant ferae,
<sen. her. f. 75-9> ipse imperando fessus Eurystheus vacet.
<sen. her. f. 75-9> Titanas ausos rumpere imperium Iovis
<sen. her. f. 80-4> emitte, Siculi verticis laxa specum,
<sen. her. f. 80-4> tellus gigante Doris excusso tremens
<sen. her. f. 80-4> supposita monstri colla terrifici levet —
<sen. her. f. 80-4> sublimis alias Luna concipiat feras
<sen. her. f. 80-4> sed vicit ista. quaeris Alcidae parem?
<sen. her. f. 85-9> nemo est nisi ipse: bella iam secum gerat.
<sen. her. f. 85-9> adsint ab imo Tartari fundo excitae
<sen. her. f. 85-9> Eumenides, ignem flammeae spargant comae,
<sen. her. f. 85-9> viperea saevae verbera incutiant manus,
<sen. her. f. 85-9> i nunc, superbe, caelitum sedes pete,
<sen. her. f. 90-4> humana temne. iam Styga et manes ferox
<sen. her. f. 90-4> fugisse credis? hic tibi ostendam inferos,
<sen. her. f. 90-4> revocabo in alta conditam caligine,
<sen. her. f. 90-4> ultra nocentum exilia, discordem deam
<sen. her. f. 90-4> quam munit ingens montis oppositi specus;
<sen. her. f. 95-9> educam et imo Ditis e regno extraham
<sen. her. f. 95-9> quicquid relictum est: veniet invisum Scelus
<sen. her. f. 95-9> suumque lambens sanguinem Impietas ferox
<sen. her. f. 95-9> Errorque et in se semper armatus Furor —
<sen. her. f. 95-9> hoc hoc ministro noster utatur dolor.
<sen. her. f. 100-4> Incipite, famulae Ditis, ardentem citae
<sen. her. f. 100-4> concutite pinum et agmen horrendum anguibus
<sen. her. f. 100-4> Megaera ducat atque luctifica manu
<sen. her. f. 100-4> vastam rogo flagrante corripiat trabem,
<sen. her. f. 100-4> hoc agite, poenas petite vitiatae Stygis.
<sen. her. f. 105-9> concutite pectus, acrior mentem excoquat
<sen. her. f. 105-9> quam qui caminis ignis Aetnaeis furit:
<sen. her. f. 105-9> ut possit animo captus Alcides agi,
<sen. her. f. 105-9> magno furore percitus, vobis prius
<sen. her. f. 105-9> insaniendum est. Iuno, cur nondum furis?
<sen. her. f. 110-4> me me, sorores, mente deiectam mea
<sen. her. f. 110-4> versate primam, facere si quicquam apparo
<sen. her. f. 110-4> dignum noverca; vota mutentur mea:
<sen. her. f. 110-4> natos reversus videat incolumes precor
<sen. her. f. 110-4> manuque fortis redeat, inveni diem,
<sen. her. f. 115-9> invisa quo nos Herculis virtus iuvet.
<sen. her. f. 115-9> me vicit: et se vincat et cupiat mori
<sen. her. f. 115-9> ab inferis reversus, hic prosit mihi
<sen. her. f. 115-9> Iove esse genitum, stabo at, ut certo exeant
<sen. her. f. 115-9> emissa nervo tela, librabo manu,
<sen. her. f. 120-4> regam furentis arma, pugnanti Herculi
<sen. her. f. 120-4> tandem favebo — scelere perfecto licet
<sen. her. f. 120-4> admittat illas genitor in caelum manus.
<sen. her. f. 120-4> Movenda iam sunt bella: clarescit dies
<sen. her. f. 120-4> ortuque Titan lucidus croceo subit.
<sen. her. f. 125-9> Iam rara micant sidera prono
<sen. her. f. 125-9> languida mundo; nox victa vagos
<sen. her. f. 125-9> contrahit ignes luce renata,
<sen. her. f. 125-9> cogit nitidum Phosphoros agmen:
<sen. her. f. 125-9> signum celsi glaciale poli
<sen. her. f. 130-4> septem stellis Arcados ursae
<sen. her. f. 130-4> lucem verso temone vocat.
<sen. her. f. 130-4> Iam caeruleis evectus equis
<sen. her. f. 130-4> Titan summa prospicit Oeta;
<sen. her. f. 130-4> iam Cadmeis incluta Bacchis
<sen. her. f. 135-9> aspersa die dumeta rubent
<sen. her. f. 135-9> Phoebique fugit reditura soror.
<sen. her. f. 135-9> labor exoritur durus et omnis
<sen. her. f. 135-9> agitat curas aperitque domos.
<sen. her. f. 135-9> Pastor gelida cana pruina
<sen. her. f. 140-4> grege dimisso pabula carpit;
<sen. her. f. 140-4> ludit prato liber aperto
<sen. her. f. 140-4> nondum rupta fronte iuvencus,
<sen. her. f. 140-4> vacuae reparant ubera matres;
<sen. her. f. 140-4> errat cursu levis incerto
<sen. her. f. 145-9> molli petulans haedus in herba.
<sen. her. f. 145-9> Pendet summo stridula ramo
<sen. her. f. 145-9> pinnasque novo tradere soli
<sen. her. f. 145-9> gestit querulos inter nidos
<sen. her. f. 145-9> Thracia paelex,
<sen. her. f. 150-4> turbaque circa confusa sonat
<sen. her. f. 150-4> murmure mixto testata diem.
<sen. her. f. 150-4> Carbasa ventis credit dubius
<sen. her. f. 150-4> navita vitae,
<sen. her. f. 150-4> laxos aura complente sinus,
<sen. her. f. 155-9> hic exesis pendens scopulis
<sen. her. f. 155-9> aut deceptos instruit hamos
<sen. her. f. 155-9> aut suspensus spectat pressa
<sen. her. f. 155-9> praemia dextra:
<sen. her. f. 155-9> sentit tremulum linea piscem.
<sen. her. f. 160-4> Haec, innocuae quibus est vitae
<sen. her. f. 160b> tranquilla quies
<sen. her. f. 160b> et laeta suo parvoque domus;
<sen. her. f. 160b> spes immanis
<sen. her. f. 160b> urbibus errant trepidique metus.
<sen. her. f. 160b> Ille superbos aditus regum
<sen. her. f. 165-9> duraeque fores expers somni
<sen. her. f. 165-9> colit, hic nullo fine beatas
<sen. her. f. 165-9> componit opes gazis inhians
<sen. her. f. 165-9> et congesto pauper in auro.
<sen. her. f. 165-9> Illum populi favor attonitum
<sen. her. f. 170-4> fluctuque magis mobile vulgus
<sen. her. f. 170-4> aura tumidum tollit inani;
<sen. her. f. 170-4> hic clamosi rabiosa fori
<sen. her. f. 170-4> iurgia vendens
<sen. her. f. 170-4> improbus iras et. verba locat.
<sen. her. f. 175-9> Novit paucos secura quies,
<sen. her. f. 175-9> qui velocis memores aevi
<sen. her. f. 175-9> tempora numquam reditura tenent,
<sen. her. f. 175-9> dum fata sinunt, vivite laeti:
<sen. her. f. 175-9> properat cursu vita citato
<sen. her. f. 179b> volucrique die
<sen. her. f. 180-4> rota praecipitis vertitur anni;
<sen. her. f. 180-4> durae peragunt pensa sorores
<sen. her. f. 180-4> nec sua retro fila revolvunt.
<sen. her. f. 180-4> At gens hominum fertur rapidis
<sen. her. f. 180-4> obvia fatis incerta sui:
<sen. her. f. 185-9> Stygias ultro quaerimus undas.
<sen. her. f. 185-9> nimium, Alcide, pectore forti
<sen. her. f. 185-9> properas maestos visere manes:
<sen. her. f. 185-9> certo veniunt tempore Parcae,
<sen. her. f. 185-9> nulli iusso cessare licet,
<sen. her. f. 190-4> nulli scriptum proferre diem:
<sen. her. f. 190-4> recipit populos urna citatos.
<sen. her. f. 190-4> Alium multis gloria terris
<sen. her. f. 190-4> tradat et omnes fama per urbes
<sen. her. f. 190-4> garrula laudet
<sen. her. f. 195-9> caeloque parem tollat et astris;
<sen. her. f. 195-9> alius curru sublimis eat:
<sen. her. f. 195-9> me mea tellus
<sen. her. f. 195-9> lare secreto tutoque tegat.
<sen. her. f. 195-9> venit ad pigros cana senectus,
<sen. her. f. 195-9> humilique loco sed certa sedet
<sen. her. f. 200-4> sordida parvae fortuna domus:
<sen. her. f. 200-4> alte virtus animosa cadit. —
<sen. her. f. 200-4> Sed maesta venit crine soluto
<sen. her. f. 200-4> Megara parvum comitata gregem,
<sen. her. f. 200-4> tardusque senio graditur Alcidae parens.
<sen. her. f. 205-9> O magne Olympi rector et mundi arbiter,
<sen. her. f. 205-9> iam statue tandem gravibus aerumnis modum
<sen. her. f. 205-9> finemque cladi. nulla lux umquam mihi
<sen. her. f. 205-9> secura fulsit: finis alterius mali
<sen. her. f. 205-9> gradus est futuri, protinus reduci novus
<sen. her. f. 210-4> paratur hostis; antequam laetam domum
<sen. her. f. 210-4> contingat, aliud iussus ad bellum meat;
<sen. her. f. 210-4> nec ulla requies tempus aut ullum vacat,
<sen. her. f. 210-4> nisi dum iubetur. sequitur a primo statim
<sen. her. f. 210-4> infesta Iuno: numquid immunis fuit
<sen. her. f. 215-9> infantis aetas? monstra superavit prius
<sen. her. f. 215-9> quam nosse posset, gemina cristati caput
<sen. her. f. 215-9> angues ferebant ora, quos contra obvius
<sen. her. f. 215-9> reptabat infans igneos serpentium
<sen. her. f. 215-9> oculos remisso lumine ac placido intuens;
<sen. her. f. 220-4> artos serenis vultibus nodos tulit,
<sen. her. f. 220-4> et tumida tenera guttura elidens manu
<sen. her. f. 220-4> prolusit hydrae. Maenali pernix fera,
<sen. her. f. 220-4> multo decorum praeferens auro caput,
<sen. her. f. 220-4> deprensa cursu; maximus Nemeae timor
<sen. her. f. 225-9> pressus lacertis gemuit Herculeis leo.
<sen. her. f. 225-9> quid stabula memorem dira Bistonii gregis
<sen. her. f. 225-9> suisque regem pabulum armentis datum,
<sen. her. f. 225-9> solitumque densis hispidum Erymanthi iugis
<sen. her. f. 225-9> Arcadia quatere nemora Maenalium suem,
<sen. her. f. 230-4> taurumque centum non levem populis metum?
<sen. her. f. 230-4> inter remotos gentis Hesperiae greges
<sen. her. f. 230-4> pastor triformis litoris Tartesii
<sen. her. f. 230-4> peremptus, acta est praeda ab occasu ultimo;
<sen. her. f. 230-4> notum Cithaeron pavit Oceano pecus.
<sen. her. f. 235-9> penetrare iussus solis aestivi plagas
<sen. her. f. 235-9> et adusta medius regna quae torret dies
<sen. her. f. 235-9> utrimque montes solvit ac rupto obice
<sen. her. f. 235-9> latam ruenti fecit Oceano viam.
<sen. her. f. 235-9> post haec adortus nemoris opulenti domos
<sen. her. f. 240-4> aurifera vigilis spolia serpentis tulit;
<sen. her. f. 240-4> quid? saeva Lernae monstra, numerosum malum,
<sen. her. f. 240-4> non igne demum vicit et docuit mori,
<sen. her. f. 240-4> solitasque pinnis condere obductis diem
<sen. her. f. 240-4> petit ab ipsis nubibus Stymphalidas ?
<sen. her. f. 245-9> non vicit illum caelibis semper tori
<sen. her. f. 245-9> regina gentis vidua Thermodontiae,
<sen. her. f. 245-9> nec ad omne clarum facinus audaces manus
<sen. her. f. 245-9> stabuli fugavit turpis Augei labor.
<sen. her. f. 245-9> Quid ista prosunt? orbe defenso caret,
<sen. her. f. 250-4> sensere terrae pacis auctorem suae
<sen. her. f. 250-4> abesse tristes: prosperum ac felix scelus
<sen. her. f. 250-4> virtus vocatur; sontibus parent boni.
<sen. her. f. 250-4> ius est in armis, opprimit leges timor,
<sen. her. f. 250-4> ante ora vidi nostra truculenta manu
<sen. her. f. 255-9> gnatos paterni cadere regni vindices
<sen. her. f. 255-9> ipsumque, Cadini nobilis stirpem ultimam,
<sen. her. f. 255-9> occidere, vidi regium capitis decus
<sen. her. f. 255-9> cum capite raptum, quis satis Thebas fleat?
<sen. her. f. 255-9> ferax deorum terra, quem dominum tremis?
<sen. her. f. 260-4> e cuius arvis eque fecundo sinu
<sen. her. f. 260-4> stricto iuventus orta cum ferro stetit
<sen. her. f. 260-4> cuiusque muros natus Amphion Iove
<sen. her. f. 260-4> struxit canoro saxa modulatu trahens,
<sen. her. f. 260-4> in cuius urbem non semel divum parens
<sen. her. f. 265-9> caelo relicto venit, haec quae caelites
<sen. her. f. 265-9> recepit et quae fecit et (fas sit loqui)
<sen. her. f. 265-9> fortasse faciet, sordido premitur iugo.
<sen. her. f. 265-9> Cadmca proles atque Ophionium genus,
<sen. her. f. 265-9> quo reccidistis? tremitis ignavum exulem,
<sen. her. f. 270-4> suis carentem finibus, nostris gravem.
<sen. her. f. 270-4> qui scelera terra quique persequitur mari
<sen. her. f. 270-4> ac saeva iusta sceptra confringit manu
<sen. her. f. 270-4> nunc servit absens fertque quae fieri vetat,
<sen. her. f. 270-4> tenetque Thebas exul Herculeas Lycus,
<sen. her. f. 275-9> sed non tenebit, aderit et poenas petet
<sen. her. f. 275-9> subitusque ad astra emerget; inveniet viam
<sen. her. f. 275-9> aut faciet, adsis sospes et remees precor
<sen. her. f. 275-9> tandemque venias victor ad victam domum.
<sen. her. f. 275-9> Emerge, coniunx, atque dispulsas manu
<sen. her. f. 280-4> abrumpe tenebras; nulla si retro via
<sen. her. f. 280-4> iterque clusum est, orbe diducto redi
<sen. her. f. 280-4> et quicquid atra nocte possessum latet
<sen. her. f. 280-4> emitte tecum, dirutis qualis iugis
<sen. her. f. 280-4> praeceps citato flumini quaerens iter
<sen. her. f. 285-9> quondam stetisti, scissa cum vasto impetu
<sen. her. f. 285-9> patuere Tempe; pectore impulsus tuo
<sen. her. f. 285-9> huc mons et illuc cessit et rupto aggere
<sen. her. f. 285-9> nova cucurrit Thessalus torrens via:
<sen. her. f. 285-9> talis, parentes liberos patriam petens,
<sen. her. f. 290-4> erumpe rerum terminos tecum efferens,
<sen. her. f. 290-4> et quicquid avida tot per annorum gradus
<sen. her. f. 290-4> abscondit aetas redde et oblitos sui
<sen. her. f. 290-4> lucisque pavidos ante te populos age.
<sen. her. f. 290-4> indigna te sunt spolia, si tantum refers
<sen. her. f. 295-9> quantum imperatum est. magna sed nimium loquor
<sen. her. f. 295-9> ignara nostrae sortis, unde illum mihi
<sen. her. f. 295-9> quo te tuamque dexteram amplectar diem
<sen. her. f. 295-9> reditusque lentos nec mei memores querar?
<sen. her. f. 295-9> tibi, o deorum ductor, indomiti ferent
<sen. her. f. 300-4> centena tauri colla; tibi, frugum potens,
<sen. her. f. 300-4> secreta reddam sacra: tibi muta fide
<sen. her. f. 300-4> longas Eleusin tacita iactabit faces,
<sen. her. f. 300-4> tum restitutas fratribus rebor meis
<sen. her. f. 300-4> animas et ipsum regna moderantem sua
<sen. her. f. 305-9> florere patrem, si qua te maior tenet
<sen. her. f. 305-9> clausum potestas, sequimur: aut omnes tuo
<sen. her. f. 305-9> defende reditu sospes aut omnes trahe.
<sen. her. f. 305-9> trahes nec ullus eriget fractos deus.
<sen. her. f. 305-9> O socia nostri sanguinis, casta fide
<sen. her. f. 310-4> servans torum natosque magnanimi Herculis,
<sen. her. f. 310-4> meliora mente concipe atque animum excita.
<sen. her. f. 310-4> aderit profecto, qualis ex omni solet
<sen. her. f. 310-4> labore, maior.
<sen. her. f. 310-4> Quod nimis miseri volunt
<sen. her. f. 310-4> hoc facile credunt,
<sen. her. f. 310-4> Immo quod metuunt nimis
<sen. her. f. 315-9> numquam moveri posse nec tolli putant:
<sen. her. f. 315-9> prona est timori semper in peius fides.
<sen. her. f. 315-9> Demersus ac defossus et toto insuper
<sen. her. f. 315-9> oppressus orbe quam viam ad superos habet?
<sen. her. f. 315-9> Quam tunc habebat, cum per arentem plagam
<sen. her. f. 320-4> et fiuctuantes more turbati maris
<sen. her. f. 320-4> adit harenas bisque discedens fretum
<sen. her. f. 320-4> et bis recurrens, cumque deserta rate
<sen. her. f. 320-4> deprensus haesit Syrtium brevibus vadis
<sen. her. f. 320-4> et puppe fixa maria superavit pedes.
<sen. her. f. 325-9> Iniqua raro maximis virtutibus
<sen. her. f. 325-9> fortuna parcit; nemo se tuto diu
<sen. her. f. 325-9> periculis offerre tam crebris potest:
<sen. her. f. 325-9> quem saepe transit casus, aliquando invenit.
<sen. her. f. 325-9> Sed ecce saevus ac minas vultu gerens
<sen. her. f. 330-4> et qualis animo est, talis incessu venit
<sen. her. f. 330-4> aliena dextra sceptra concutiens Lycus.
<sen. her. f. 330-4> Vrbis regens opulenta Thebanae loca
<sen. her. f. 330-4> et omne quicquid uberi cingit solo
<sen. her. f. 330-4> obliqua Phocis, quicquid Ismenos rigat,
<sen. her. f. 335-9> quicquid Cithaeron vertice excelso videt,
<sen. her. f. 335-9> et bina findens Isthmos exilis freta
<sen. her. f. 335-9> non vetera patriae iura possideo domus
<sen. her. f. 335-9> ignavus heres; nobiles non sunt mihi
<sen. her. f. 335-9> avi nec altis inclitum titulis genus.
<sen. her. f. 340-4> sed clara virtus: qui genus iactat suum.
<sen. her. f. 340-4> aliena laudat, rapta sed trepida manu
<sen. her. f. 340-4> sceptra obtinentur; omnis in ferro est salus:
<sen. her. f. 340-4> quod civibus tenere te invitis scias.
<sen. her. f. 340-4> strictus tuetur ensis, alieno in loco
<sen. her. f. 345-9> haut stabile regnum est; una sed nostras potest
<sen. her. f. 345-9> fundare vires iuncta regali face
<sen. her. f. 345-9> thalamisque Megara: ducet e genere inclito
<sen. her. f. 345-9> novitas colorem nostra, non equidem reor
<sen. her. f. 345-9> fore ut recuset ac meos spernat toros;
<sen. her. f. 350-4> quod si impotenti pertinax animo abnuet,
<sen. her. f. 350-4> stat tollere omnem penitus Herculeam domum.
<sen. her. f. 350-4> invidia factum ac sermo popularis premet?
<sen. her. f. 350-4> ars prima regni est posseinvidiam pati.
<sen. her. f. 350-4> temptemus igitur, fors dedit nobis locum.
<sen. her. f. 355-9> namque ipsa, tristi vestis obtentu caput
<sen. her. f. 355-9> velata, iuxta praesides adstat deos
<sen. her. f. 355-9> laterique adhaeret verus Alcidae sator.
<sen. her. f. 355-9> Quidnam iste, nostri generis exitium ac lues,
<sen. her. f. 355-9> novi parat? quid temptat?
<sen. her. f. 355-9> O clarum trahens
<sen. her. f. 360-4> a stirpe nomen regia, facilis mea
<sen. her. f. 360-4> parumper aure verba patienti excipe.
<sen. her. f. 360-4> si aeterna semper odia mortales gerant
<sen. her. f. 360-4> nec coeptus umquam cedat ex animis furor,
<sen. her. f. 360-4> sed arma felix teneat infelix paret,
<sen. her. f. 365-9> nihil relinquent bella; tum vastis ager
<sen. her. f. 365-9> squalebit arvis, subdita tectis face
<sen. her. f. 365-9> altus sepultas obruet gentes cinis.
<sen. her. f. 365-9> pacem reduci velle victori expedit,
<sen. her. f. 365-9> victo necesse est. particeps regno veni;
<sen. her. f. 370-4> sociemur animis, pignus hoc fidei cape:
<sen. her. f. 370-4> continge dextram, quid truci vultu siles?
<sen. her. f. 370-4> Egone ut parentis sanguine aspersam manum
<sen. her. f. 370-4> fratrumque gemina caede contingam? prius
<sen. her. f. 370-4> extinguet ortus, referet occasus diem,
<sen. her. f. 375-9> pax ante fida nivibus et flammis erit
<sen. her. f. 375-9> et Scylla Siculum iunget Ausonio latus,
<sen. her. f. 375-9> priusque multo vicibus alternis fugax
<sen. her. f. 375-9> Euripus unda stabit Euboica piger.
<sen. her. f. 375-9> patrem abstulisti, regna, germanos, larem
<sen. her. f. 380-4> patrium— quid ultra est? una res superest mihi
<sen. her. f. 380-4> fratre ac parente carior, regno ac lare:
<sen. her. f. 380-4> odium tui, quod esse cum populo mihi
<sen. her. f. 380-4> commune doleo: pars quota ex illo mea est?
<sen. her. f. 380-4> dominare tumidus, spiritus altos gere:
<sen. her. f. 385-9> sequitur superbos ultor a tergo deus.
<sen. her. f. 385-9> Thebana novi regna: quid matres loquar
<sen. her. f. 385-9> passas et ausas scelera? quid geminum nefas
<sen. her. f. 385-9> mixtumque nomen coniugis nati patris?
<sen. her. f. 385-9> quid bina fratrum castra? quid totidem rogos?
<sen. her. f. 390-4> riget superba Tantalis luctu parens
<sen. her. f. 390-4> maestusque Phrygio manat in Sipylo lapis.
<sen. her. f. 390-4> quin ipse torvum subrigens crista caput
<sen. her. f. 390-4> Illyrica Cadmus regna permensus fuga
<sen. her. f. 390-4> longas reliquit corporis tracti notas.
<sen. her. f. 395-9> haec te manent exempla: dominare ut libet,
<sen. her. f. 395-9> dum solita regni fata te nostri vocent
<sen. her. f. 395-9> Agedum efferatas rabida voces amove
<sen. her. f. 395-9> et disce regum imperia ab Alcide pati
<sen. her. f. 395-9> ego rapta quamvis sceptra victrici geram
<sen. her. f. 400-4> dextra regamque cuncta sine legum metu
<sen. her. f. 400-4> quas arma vincunt, pauca pro causa loquar
<sen. her. f. 400-4> nostra, cruento cecidit in bello pater?
<sen. her. f. 400-4> cecidere fratres? arma non servant modum;
<sen. her. f. 400-4> nec temperari facile nec reprimi potest
<sen. her. f. 405-9> stricti ensis ira, bella delectat cruor.
<sen. her. f. 405-9> sed ille regno pro suo, nos improba
<sen. her. f. 405-9> cupidine acti? quaeritur belli exitus,
<sen. her. f. 405-9> non causa, sed nunc pereat omnis memoria:
<sen. her. f. 405-9> cum victor arma posuit, et victum decet
<sen. her. f. 410-4> deponere odia. non ut inflexo genu
<sen. her. f. 410-4> regnantem adores petimus: hoc ipsum placet
<sen. her. f. 410-4> animo ruinas quod capis magno tuas;
<sen. her. f. 410-4> es rege coniunx digna: sociemus toros.
<sen. her. f. 410-4> Gelidus per artus vadit exanguis tremor.
<sen. her. f. 415-9> quod facinus aures pepulit? haut equidem horrui,
<sen. her. f. 415-9> cum pace rupta bellicus muros fragor
<sen. her. f. 415-9> circumsonaret, pertuli intrepide omnia:
<sen. her. f. 415-9> thalamos tremesco; capta nunc videor mihi.
<sen. her. f. 415-9> gravent catenae corpus et longa fame
<sen. her. f. 420-4> mors protrahatur lenta: non vincet fidem
<sen. her. f. 420-4> vis ulla nostram; moriar, Alcide, tua.
<sen. her. f. 420-4> Animosne mersus inferis coniunx facit?
<sen. her. f. 420-4> Inferna tetigit, posset ut supera assequi.
<sen. her. f. 420-4> Telluris illum pondus immensae premit.
<sen. her. f. 425-9> Nullo premetur onere, qui caelum tulit.
<sen. her. f. 425-9> Cogere.
<sen. her. f. 425-9> Cogi qui potest nescit mori.
<sen. her. f. 425-9> Effare potius, quod novis thalamis parem
<sen. her. f. 425-9> Regale munus.
<sen. her. f. 425-9> Aut tuam mortem aut meam.
<sen. her. f. 425-9> Moriere demens,
<sen. her. f. 425-9> Coniugi occurram meo.
<sen. her. f. 430-4> Sceptrone nostro famulus est potior tibi?
<sen. her. f. 430-4> Quot iste famulus tradidit reges neci.
<sen. her. f. 430-4> Cur ergo regi servit et patitur iugum?
<sen. her. f. 430-4> Imperia dura tolle: quid virtus erit?
<sen. her. f. 430-4> Obici feris monstrisque virtutem putas?
<sen. her. f. 435-9> Virtutis est domare quae cuncti pavent.
<sen. her. f. 435-9> Tenebrae loquentem magna Tartareae premunt.
<sen. her. f. 435-9> Non est ad astra mollis e terris via.
<sen. her. f. 435-9> Quo patre genitus caelitum sperat domos? i
<sen. her. f. 435-9> Miseranda coniunx Herculis magni, sile:
<sen. her. f. 440-4> partes meae sunt reddere Alcidae patrem
<sen. her. f. 440-4> genusque verum, post tot ingentis viri
<sen. her. f. 440-4> memoranda facta postque pacatum manu
<sen. her. f. 440-4> quodcumque Titan ortus et labens videt,
<sen. her. f. 440-4> post monstra tot perdomita, post Phlegram impio
<sen. her. f. 445-9> sparsam cruore postque defensos deos
<sen. her. f. 445-9> nondum liquet de patre? mentimur Iovem:
<sen. her. f. 445-9> Iunonis odio crede.
<sen. her. f. 445-9> Quid violas Iovem?
<sen. her. f. 445-9> mortale caelo non potest iungi genus.
<sen. her. f. 445-9> Communis ista pluribus causa est deis.
<sen. her. f. 450-4> Famuline fuerant ante quam fierent dei?
<sen. her. f. 450-4> Pastor Pheraeos Delius pavit greges.
<sen. her. f. 450-4> Sed non per omnes exul erravit plagas.
<sen. her. f. 450-4> Quem profuga terra mater errante edidit?
<sen. her. f. 450-4> Num monstra saeva Phoebus aut timuit feras?
<sen. her. f. 455-9> Primus sagittas imbuit Phoebi draco.
<sen. her. f. 455-9> Quam gravia parvus tulerit ignoras mala?
<sen. her. f. 455-9> E matris utero fulmine eiectus puer
<sen. her. f. 455-9> mox fulminanti proximus patri stetit.
<sen. her. f. 455-9> quid? qui gubernat astra, qui nubes quatit,
<sen. her. f. 460-4> non latuit infans rupis Idaeae specu?
<sen. her. f. 460-4> sollicita tanti pretia natales habent
<sen. her. f. 460-4> semperque magno constitit nasci deum.
<sen. her. f. 460-4> Quemcumque miserum videris, hominem scias.
<sen. her. f. 460-4> Quemcumque fortem videris, miserum neges.
<sen. her. f. 465-9> Fortem vocemus cuius ex umeris leo,
<sen. her. f. 465-9> donum puellae factus, et clava excidit
<sen. her. f. 465-9> fulsitque pictum veste Sidonia latus?
<sen. her. f. 465-9> fortem vocemus cuius horrentes comae
<sen. her. f. 465-9> maduere nardo, laude qui notas manus
<sen. her. f. 470-4> ad non virilem tympani movit sonum,
<sen. her. f. 470-4> mitra ferocem barbara frontem premens?
<sen. her. f. 470-4> Non erubescit Bacchus effusos tener
<sen. her. f. 470-4> sparsisse crines nec manu molli levem
<sen. her. f. 470-4> vibrare thyrsum, cum parum forti gradu
<sen. her. f. 475-9> auro decorum syrma barbaricum trahit:
<sen. her. f. 475-9> post multa virtus opera laxari solet.
<sen. her. f. 475-9> Hoc Euryti fatetur eversi domus
<sen. her. f. 475-9> pecorumque ritu virginum oppressi greges:
<sen. her. f. 475-9> hoc nulla Iuno, nullus Eurystheus iubet:
<sen. her. f. 480-4> ipsius haec sunt opera.
<sen. her. f. 480-4> Non nosti omnia:
<sen. her. f. 480-4> ipsius opus est caestibus fractus suis
<sen. her. f. 480-4> Eryx et Eryci iunctus Antaeus Libys,
<sen. her. f. 480-4> et qui hospitali caede manantes foci
<sen. her. f. 480-4> bibere iustum sanguinem Busiridis;
<sen. her. f. 485-9> ipsius opus est vulneri et ferro iuvius
<sen. her. f. 485-9> mortem coactus integer Cycnus pati
<sen. her. f. 485-9> nec unus una Geryon victus manu.
<sen. her. f. 485-9> eris inter istos— qui tamen nullo stupro
<sen. her. f. 485-9> laesere thalamos,
<sen. her. f. 485-9> Quod Iovi hoc regi licet:
<sen. her. f. 490-4> Iovi dedisti coniugem, regi dabis;
<sen. her. f. 490-4> et te magistro non novum hoc discet nurus,
<sen. her. f. 490-4> etiam viro probante meliorem sequi.
<sen. her. f. 490-4> sin copulari pertinax taedis negat,
<sen. her. f. 490-4> vel ex coacta nobilem partum feram.
<sen. her. f. 495-9> Vmbrae Creontis et penates Labdaci
<sen. her. f. 495-9> et nuptiales impii Oedipodae faces,
<sen. her. f. 495-9> nunc solita nostro fata coniugio date.
<sen. her. f. 495-9> nunc, nunc, cruentae regis Aegypti nurus,
<sen. her. f. 495-9> adeste multo sanguine infectae manus.
<sen. her. f. 500-4> dest una numero Danais: explebo nefas.
<sen. her. f. 500-4> Coniugia quoniam pervicax nostra abnuis
<sen. her. f. 500-4> regemque terres, sceptra quid possint scies.
<sen. her. f. 500-4> complectere aras: nullus eripiet deus
<sen. her. f. 500-4> te mihi, nec orbe si remolito queat
<sen. her. f. 505-9> ad supera victor numina Alcides vehi.
<sen. her. f. 505-9> congerite silvas: templa supplicibus suis
<sen. her. f. 505-9> iniecta fiagrent, coniugem et totum gregem
<sen. her. f. 505-9> consumat unus igne subiecto rogus.
<sen. her. f. 505-9> Hoc munus a te genitor Alcidae peto,
<sen. her. f. 510-4> rogare quod me deceat, ut primus cadam.
<sen. her. f. 510-4> Qui morte cunctos luere supplicium iubet
<sen. her. f. 510-4> nescit tyrannus esse: diversa inroga;
<sen. her. f. 510-4> miserum veta perire, felicem iube.
<sen. her. f. 510-4> ego, dum cremandis trabibus accrescit rogus,
<sen. her. f. 515-9> sacro regentem maria votivo colam.
<sen. her. f. 515-9> Pro numinum vis summa, pro caelestium
<sen. her. f. 515-9> rector parensque, cuius excussis tremunt
<sen. her. f. 515-9> humana telis, impiam regis feri
<sen. her. f. 515-9> compesce dextram! quid deos frustra precor?
<sen. her. f. 520-4> ubicumque es, audi, nate. cur subito labant
<sen. her. f. 520-4> agitata motu templa? cur mugit solum?
<sen. her. f. 520-4> infernus imo sonuit e fundo fragor
<sen. her. f. 520-4> audimur! est est sonitus Herculei gradus.
<sen. her. f. 520-4> O Fortuna viris invida fortibus,
<sen. her. f. 525-9> quam non aequa bonis praemia dividis.
<sen. her. f. 525-9> Eurystheus facili regnet in otio:
<sen. her. f. 525-9> Alcmena genitus bella per omnia
<sen. her. f. 525-9> monstris exagitet caeliferam manum:
<sen. her. f. 525-9> serpentis resecet colla feracia,
<sen. her. f. 530-4> deceptis referat mala sororibus,
<sen. her. f. 530-4> cum somno dederit pervigiles genu*
<sen. her. f. 530-4> pomis divitibus praepositus draco.
<sen. her. f. 530-4> Intravit Scythiae multivagas domos
<sen. her. f. 530-4> et gentes patriis sedibus hospites,
<sen. her. f. 535-9> calcavitque freti terga rigentia
<sen. her. f. 535-9> et mutis tacitum litoribus mare.
<sen. her. f. 535-9> illic dura carent aequora fluctibus,
<sen. her. f. 535-9> et qua plena rates carbasa tenderent,
<sen. her. f. 535-9> intonsis teritur semita Sarmatis,
<sen. her. f. 540-4> stat pontus, vicibus mobilis annuis,
<sen. her. f. 540-4> navem nunc facilis nunc equitem pati.
<sen. her. f. 540-4> illic quae viduis gentibus imperat,
<sen. her. f. 540-4> aurato religans ilia balteo,
<sen. her. f. 540-4> detraxit ^ spolium nobile corpori
<sen. her. f. 545-9> et peltam et nivei vincula pectoris.
<sen. her. f. 545-9> victorem posito suspiciens genu.
<sen. her. f. 545-9> Qua spe praecipites actus ad inferos,
<sen. her. f. 545-9> audax ire vias inremeabiles,
<sen. her. f. 545-9> vidisti Siculae regna Proserpinae?
<sen. her. f. 550-4> illic nulla noto nulla favonio
<sen. her. f. 550-4> consurgunt tumidis fluctibus aequora:
<sen. her. f. 550-4> non illic geminum Tyndaridae genus
<sen. her. f. 550-4> succurrunt timidis sidera navibus:
<sen. her. f. 550-4> stat pigro pelagus gurgite languidum,
<sen. her. f. 555-9> et cum Mors avidis pallida dentibus
<sen. her. f. 555-9> gentes innumeras manibus intulit,
<sen. her. f. 555-9> uno tot populi remige transeunt.
<sen. her. f. 555-9> Evincas utinam iura ferae Stygis
<sen. her. f. 555-9> Parcarumque colos non revocabiles.
<sen. her. f. 560-4> hic qui rex populis pluribus imperat,
<sen. her. f. 560-4> bello cum peteres Nestoream Pylon,
<sen. her. f. 560-4> tecum conseruit pestiferas manus
<sen. her. f. 560-4> telum tergemina cuspide praeferens:
<sen. her. f. 560-4> effugit tenui vulnere saucius
<sen. her. f. 565-9> et mortis dominus pertimuit mori.
<sen. her. f. 565-9> fatum rumpe manu, tristibus inferis
<sen. her. f. 565-9> prospectus pateat lucis et invius
<sen. her. f. 565-9> limes det faciles ad superos vias.
<sen. her. f. 565-9> Immites potuit flectere cantibus
<sen. her. f. 570-4> umbrarum dominos et prece supplici
<sen. her. f. 570-4> Orpheus, Eurydicen dum repetit suam.
<sen. her. f. 570-4> quae silvas et aves saxaque traxerat
<sen. her. f. 570-4> ars, quae praebuerat fluminibus moras,
<sen. her. f. 570-4> ad cuius sonitum constiterant ferae,
<sen. her. f. 575-9> mulcet non solitis vocibus inferos
<sen. her. f. 575-9> et surdis resonat clarius in locis,
<sen. her. f. 575-9> deflent Eurydicen Threiciae nurus,
<sen. her. f. 575-9> deflent et lacrimis difficiles dei,
<sen. her. f. 575-9> et qui fronte nimis crimina tetrica
<sen. her. f. 580-4> quaerunt ac veteres excutiunt reos
<sen. her. f. 580-4> flentes Eurydicen iuridici sedent,
<sen. her. f. 580-4> tandem mortis ait 'vincimur' arbiter,
<sen. her. f. 580-4> 'evade ad superos, lege tamen data:
<sen. her. f. 580-4> tu post terga tui perge viri comes,
<sen. her. f. 585-9> tu non ante tuam respice coniugem,
<sen. her. f. 585-9> quam cum clara deos obtulerit dies
<sen. her. f. 585-9> Spartam que aderit ianua Taenari.'
<sen. her. f. 585-9> odit verus amor nec patitur moras:
<sen. her. f. 585-9> munus dum properat cernere, perdidit.
<sen. her. f. 590-4> Quae vinci potuit regia carmine.
<sen. her. f. 590-4> haec vinci poterit regia viribus.
<sen. her. f. 590-4> O lucis almae rector et caeli decus,
<sen. her. f. 590-4> qui alterna curru spatia flammifero ambiens
<sen. her. f. 590-4> inlustre latis exeris terris caput,
<sen. her. f. 595-9> da, Phoebe, veniam, si quid inlicitum tui
<sen. her. f. 595-9> videre vultus: iussus in lucem extuli
<sen. her. f. 595-9> arcana mundi, tuque, caelestum arbiter
<sen. her. f. 595-9> parensque, visus fulmine opposito tege;
<sen. her. f. 595-9> et tu, secundo maria qui sceptro regis,
<sen. her. f. 600-4> imas pete undas, quisquis ex alto aspicit
<sen. her. f. 600-4> terrena, facie pollui metuens nova,
<sen. her. f. 600-4> aciem reflectat oraque in caelum erigat
<sen. her. f. 600-4> portenta fugiens: hoc nefas cernant duo,
<sen. her. f. 600-4> qui advexit et quae iussit, in poenas meas
<sen. her. f. 605-9> atque in labores non satis terrae patent
<sen. her. f. 605-9> Iunonis odio: vidi inaccessa omnibus,
<sen. her. f. 605-9> ignota Phoebo quaeque deterior polus
<sen. her. f. 605-9> obscura diro spatia concessit Iovi;
<sen. her. f. 605-9> et, si placerent tertiae sortis loca,
<sen. her. f. 610-4> regnare potui: noctis aeternae chaos
<sen. her. f. 610-4> et nocte quiddam gravius et tristes deos
<sen. her. f. 610-4> et fata vidi, morte contempta redi.
<sen. her. f. 610-4> quid restat aliud? vidi et ostendi inferos.
<sen. her. f. 610-4> da si quid ultra est, iam diu pateris manus
<sen. her. f. 615-9> cessare nostras, Iuno; quae vinci iubes?
<sen. her. f. 615-9> Sed templa quare miles infestus tenet
<sen. her. f. 615-9> limenque, sacrum terror armorum obsidet?
<sen. her. f. 615-9> Vtrumne visus vota decipiunt meos.
<sen. her. f. 615-9> an ille domitor orbis et Graium decus
<sen. her. f. 620-4> tristi silentem nubilo liquit domum?
<sen. her. f. 620-4> estne ille natus? membra laetitia stupent.
<sen. her. f. 620-4> o nate. certa at sera Thebarum salus,
<sen. her. f. 620-4> teneone in auras editum an vana fruor
<sen. her. f. 620-4> deceptus umbra? tune es? agnosco toros
<sen. her. f. 625-9> umerosque et alto nobilem trunco manum.
<sen. her. f. 625-9> Vnde iste, genitor, squalor et lugubribus
<sen. her. f. 625-9> amicta coniunx? unde tam foedo obsiti
<sen. her. f. 625-9> paedore nati? quae domum clades gravat?
<sen. her. f. 625-9> Socer est peremptus, regna possedit Lycus,
<sen. her. f. 630-4> natos parentem coniugem leto petit.
<sen. her. f. 630-4> Ingrata tellus, nemo ad Herculeae domus
<sen. her. f. 630-4> auxilia venit? vidit hoc tantum nefas
<sen. her. f. 630-4> defensus orbis? cur diem questu tero?
<sen. her. f. 630-4> mactetur hostia, hanc ferat virtus notam
<sen. her. f. 635-9> fiatque summus hostis Alcidae Lycus.
<sen. her. f. 635-9> ad hauriendum sanguinem inimicum feror:
<sen. her. f. 635-9> Theseu, resiste, ne qua vis subita ingruat.
<sen. her. f. 635-9> me bella poscunt, differ amplexus, parens,
<sen. her. f. 635-9> coniunxque differ, nuntiet Diti Lycus
<sen. her. f. 635-9> me iam redisse.
<sen. her. f. 640-4> Flebilem ex oculis fuga,
<sen. her. f. 640-4> regina, vultum, tuque nato sospite
<sen. her. f. 640-4> lacrimas cadentes reprime: si novi Herculem,
<sen. her. f. 640-4> Lycus Creonti debitas poenas dabit,
<sen. her. f. 640-4> lentum est dabit: dat; hoc quoque est lentum: dedit.
<sen. her. f. 645-9> Votum secundet qui potest nostrum deus
<sen. her. f. 645-9> rebusque lassis adsit. O magni comes
<sen. her. f. 645-9> magnanime nati. pande virtutum ordinem,
<sen. her. f. 645-9> quam longa maestos ducat ad manes via,
<sen. her. f. 645-9> ut vincla tulerit dura Tartareus canis.
<sen. her. f. 650-4> Memorare cogis acta securae quoque
<sen. her. f. 650-4> horrenda menti. vix adhuc certa est fides
<sen. her. f. 650-4> vitalis aurae, torpet acies luminum
<sen. her. f. 650-4> hebetesque visus vix diem insuetum ferunt.
<sen. her. f. 650-4> Pervince, Theseu, quicquid alto in pectore
<sen. her. f. 655-9> remanet pavoris neve te fructu optimo
<sen. her. f. 655-9> frauda laborum: quae fuit durum pati,
<sen. her. f. 655-9> meminisse dulce est fare casus horridos.
<sen. her. f. 655-9> Fas omne mundi teque dominantem precor
<sen. her. f. 655-9> regno capaci teque quam amotam inrita
<sen. her. f. 660-4> quaesivit Enna mater, ut iura abdita
<sen. her. f. 660-4> et operta terris liceat impune eloqui.
<sen. her. f. 660-4> Spartana tellus nobile attollit iugum,
<sen. her. f. 660-4> densis ubi aequor Taenarus silvis premit;
<sen. her. f. 660-4> hic ora solvit Ditis invisi domus
<sen. her. f. 665-9> hiatque rupes alta et immenso specu
<sen. her. f. 665-9> ingens vorago faucibus vastis patet
<sen. her. f. 665-9> latumque pandit omnibus populis iter.
<sen. her. f. 665-9> non caeca tenebris incipit. primo via;
<sen. her. f. 665-9> tenuis relictae lucis a tergo nitor
<sen. her. f. 670-4> fulgorque dubius solis afflicti cadit
<sen. her. f. 670-4> et ludit aciem:- nocte sic mixta solet
<sen. her. f. 670-4> praebere lumen primus aut serus dies.
<sen. her. f. 670-4> hinc ampla vacuis spatia laxantur locis,
<sen. her. f. 670-4> in quae omne mersum penetrat humanum genus.
<sen. her. f. 675-9> nec ire labor est; ipsa deducit via:
<sen. her. f. 675-9> ut saepe puppes aestus invitas rapit,
<sen. her. f. 675-9> sic pronus aer urguet atque avidum chaos,
<sen. her. f. 675-9> gradumque retro flectere haut umquam sinunt
<sen. her. f. 675-9> umbrae tenaces. intus immensi sinus
<sen. her. f. 680-4> placido quieta labitur Lethe vado
<sen. her. f. 680-4> demitque curas, neve remeandi amplius
<sen. her. f. 680-4> pateat facultas, flexibus multis gravem
<sen. her. f. 680-4> involvit amnem: qualis incertis vagus
<sen. her. f. 680-4> Maeander undis ludit et cedit sibi
<sen. her. f. 685-9> instatque dubius litus an fontem petat.
<sen. her. f. 685-9> palus inertis foeda Cocyti iacet;
<sen. her. f. 685-9> hic vultur, illic luctifer bubo gemit
<sen. her. f. 685-9> omenque triste resonat infaustae strigis.
<sen. her. f. 685-9> horrent opaca fronde nigrantes comae,
<sen. her. f. 690-4> taxo imminente quam tenet segnis Sopor,
<sen. her. f. 690-4> Famesque maesta tabido rictu iacet
<sen. her. f. 690-4> Pudorque serus conscios vultus tegit.
<sen. her. f. 690-4> Metus Pavorque + Funus et frendens Dolor
<sen. her. f. 690-4> aterque Luctus sequitur et Morbus tremens
<sen. her. f. 695-9> et cincta ferro Bella; in extremo abdita
<sen. her. f. 695-9> iners Senectus adiuvat baculo gradum.
<sen. her. f. 695-9> Estne aliqua tellus Cereris aut Bacchi ferax?
<sen. her. f. 695-9> Non prata viridi laeta facie germinant
<sen. her. f. 695-9> nec adulta leni fluctuat Zephyro seges;
<sen. her. f. 700-4> non ulla ramos silva pomiferos habet:
<sen. her. f. 700-4> sterilis profundi vastitas squalet soli
<sen. her. f. 700-4> et foeda tellus torpet aeterno situ.
<sen. her. f. 700-4> rerumque maestus finis et mundi ultima
<sen. her. f. 700-4> immotus aer haeret et pigro sedet
<sen. her. f. 705-9> nox atra mundo: cuncta maerore horrida
<sen. her. f. 705-9> ipsaque morte peior est mortis locus.
<sen. her. f. 705-9> Quid ille opaca qui regit sceptro loca,
<sen. her. f. 705-9> qua sede positus temperat populos leves?
<sen. her. f. 705-9> Est in recessu Tartari obscuro locus,
<sen. her. f. 710-4> quem gravibus umbris spissa caligo alligat.
<sen. her. f. 710-4> a fonte discors manat hinc uno latex,
<sen. her. f. 710-4> alter quieto similis (hunc iurant dei)
<sen. her. f. 710-4> tacente sacram devehens fluvio Styga;
<sen. her. f. 710-4> at hic tumultu rapitur ingenti ferox
<sen. her. f. 715-9> et saxa fluctu volvit Acheron invius
<sen. her. f. 715-9> renavigari. cingitur duplici vado
<sen. her. f. 715-9> * adversa Ditis regia, atque ingens domus
<sen. her. f. 715-9> umbrante luco tegitur, hic vasto specu
<sen. her. f. 715-9> pendent tyranni limina, hoc umbris iter,
<sen. her. f. 720-4> haec porta regni, campus hanc circa iacet,
<sen. her. f. 720-4> in quo superbo digerit vultu sedens
<sen. her. f. 720-4> animas recentes dira maiestas dei.
<sen. her. f. 720-4> frons torva, fratrum quae tamen speciem gerat
<sen. her. f. 720-4> gentisque tantae, vultus est illi Iovis,
<sen. her. f. 725-9> sed fulminantis: magna pars regni trucis
<sen. her. f. 725-9> est ipse dominus, cuius aspectus timet
<sen. her. f. 725-9> ' quicquid timetur.
<sen. her. f. 725-9> Verane est fama inferis
<sen. her. f. 725-9> tam sera reddi iura et oblitos sui
<sen. her. f. 725-9> sceleris nocentes debitas poenas dare?
<sen. her. f. 730-4> quis iste veri rector atque aequi arbiter?
<sen. her. f. 730-4> Non unus alta sede quaesitor sedens
<sen. her. f. 730-4> iudicia trepidis sera sortitur reis.
<sen. her. f. 730-4> aditur illo Gnosius Minos foro,
<sen. her. f. 730-4> Rhadamanthus illo, Thetidis hoc audit socer.
<sen. her. f. 735-9> quod quisque fecit, patitur; auctorem scelus
<sen. her. f. 735-9> repetit suoque premitur exemplo nocens:
<sen. her. f. 735-9> vidi cruentos carcere includi duces
<sen. her. f. 735-9> et impotentis terga plebeia manu
<sen. her. f. 735-9> scindi tyranni, quisquis est placide potens
<sen. her. f. 740-4> dominusque vitae servat innocuas manus
<sen. her. f. 740-4> et incruentum mitis imperium regit
<sen. her. f. 740-4> animoque parcit, longa permensus diu
<sen. her. f. 740-4> felicis aevi spatia vel caelum petit
<sen. her. f. 740-4> vel laeta felix nemoris Elysii loca,
<sen. her. f. 745-9> iudex futurus, sanguine humano abstine
<sen. her. f. 745-9> quicumque regnas: scelera taxantur modo
<sen. her. f. 745-9> maiore vestra,
<sen. her. f. 745-9> Certus inclusos tenet
<sen. her. f. 745-9> locus nocentes? utque fert fama. impios
<sen. her. f. 745-9> supplicia vinclis saeva perpetuis domant?
<sen. her. f. 750-4> Rapitur volucri tortus Ixion rota;
<sen. her. f. 750-4> cervice saxum grande Sisyphia sedet;
<sen. her. f. 750-4> in amne medio faucibus siccis senex
<sen. her. f. 750-4> sectatur undas, alluit mentum latex.
<sen. her. f. 750-4> fidemque cum iam saepe decepto dedit.
<sen. her. f. 755-9> perit unda in ore; poma destituunt famem.
<sen. her. f. 755-9> praebet volucri Tityos aeternas dapes
<sen. her. f. 755-9> urnasque frustra Danaides plenas gerunt;
<sen. her. f. 755-9> errant furentes impiae Cadmeides
<sen. her. f. 755-9> terretque mensas avida Phineas avis.
<sen. her. f. 760-4> Nunc ede nati nobilem pugnam mei.
<sen. her. f. 760-4> patrui volentis munus an spolium refert?
<sen. her. f. 760-4> Ferale tardis imminet saxum vadis.
<sen. her. f. 760-4> stupent ubi undae, segne torpescit fretum.
<sen. her. f. 760-4> hunc servat amnem cultu et aspectu horridus
<sen. her. f. 765-9> pavidosque manes squalidus vectat senex.
<sen. her. f. 765-9> impexa pendet barba, deformem sinum
<sen. her. f. 765-9> nodus coercet, concavae lucent genae;
<sen. her. f. 765-9> regit ipse longo portitor conto ratem.
<sen. her. f. 765-9> hic onere vacuam litori puppem applicans
<sen. her. f. 770-4> repetebat umbras; poscit Alcides viam
<sen. her. f. 770-4> cedente turba; dirus exclamat Charon:
<sen. her. f. 770-4> 'quo pergis, audax? siste properantem gradum.'
<sen. her. f. 770-4> non passus ullas natus Alcmena moras
<sen. her. f. 770-4> ipso coactum navitam conto domat
<sen. her. f. 775-9> scanditque puppem. cumba populorum capax
<sen. her. f. 775-9> succubuit uni: sedit et gravior ratis
<sen. her. f. 775-9> utrimque Lethen latere titubanti bibit.
<sen. her. f. 775-9> tum victa trepidant monstra, Centauri truces
<sen. her. f. 775-9> Lapithaeque multo in bella succensi mero;
<sen. her. f. 780-4> Stygiae paludis ultimos quaerens sinus
<sen. her. f. 780-4> fecunda mergit capita Lernaeus labor.
<sen. her. f. 780-4> post haec avari Ditis apparet domus:
<sen. her. f. 780-4> hic saevus umbras territat Stygius canis,
<sen. her. f. 780-4> qui terna vasto capita concutiens sono
<sen. her. f. 785-9> regnum tuetur, sordidum tabo caput
<sen. her. f. 785-9> lambunt colubrae, viperis horrent iubae
<sen. her. f. 785-9> longusque torta sibilat cauda draco.
<sen. her. f. 785-9> par ira formae: sensit ut motus pedum,
<sen. her. f. 785-9> attollit hirtas angue vibrato comas
<sen. her. f. 790-4> missumque captat aure subrecta sonum,
<sen. her. f. 790-4> sentire et umbras solitus, ut propior stetit
<sen. her. f. 790-4> Iove natus, antro sedit incertus canis
<sen. her. f. 790-4> leviterque timuit, ecce latratu gravi
<sen. her. f. 790-4> loca muta terret; sibilat totos minax
<sen. her. f. 795-9> serpens per armos, vocis horrendae fragor
<sen. her. f. 795-9> per ora missus terna felices quoque
<sen. her. f. 795-9> exterret umbras, solvit a laeva feros
<sen. her. f. 795-9> tunc ipse rictus et Cleonaeum caput
<sen. her. f. 795-9> opponit ac se tegmine ingenti tegit,
<sen. her. f. 800-4> victrice magnum dextera robur gerens.
<sen. her. f. 800-4> huc nunc et illuc verbere assiduo rotat,
<sen. her. f. 800-4> ingeminat ictus, domitus infregit minas
<sen. her. f. 800-4> et cuncta lassus capita summisit canis
<sen. her. f. 800-4> antroque toto cessit, extimuit sedens
<sen. her. f. 805-9> uterque solio dominus et duci iubet;
<sen. her. f. 805-9> me quoque petenti munus Alcidae dedit.
<sen. her. f. 805-9> Tum gravia monstri colla permulcens manu
<sen. her. f. 805-9> adamante texto vincit; oblitus sui
<sen. her. f. 805-9> custos opaci pervigil regni canis
<sen. her. f. 810-4> componit aures timidus et patiens trahi
<sen. her. f. 810-4> eramque fassus, ore summisso obsequens,
<sen. her. f. 810-4> utrumque cauda pulsat anguifera latus.
<sen. her. f. 810-4> postquam est ad oras Taenari ventum et nitor
<sen. her. f. 810-4> percussit oculos lucis ignotae novus,
<sen. her. f. 815-9> resumit animos victus et vastas furens
<sen. her. f. 815-9> quassat catenas; paene victorem abstulit
<sen. her. f. 815-9> pronumque retro vexit et movit gradu.
<sen. her. f. 815-9> tunc et meas respexit Alcides manus;
<sen. her. f. 815-9> geminis uterque viribus tractum canem
<sen. her. f. 820-4> ira furentem et bella temptantem inrita
<sen. her. f. 820-4> intulimus orbi. vidit ut clarum diem
<sen. her. f. 820-4> et pura nitidi spatia conspexit poli,
<sen. her. f. 820-4> oborta nox est, lumina in terram dedit
<sen. her. f. 820-4> compressit oculos et diem invisum expulit
<sen. her. f. 825-9> faciemque retro flexit atque omni petit
<sen. her. f. 825-9> cervice terram; tum sub Herculeas caput
<sen. her. f. 825-9> abscondit umbras, densa sed laeto venit
<sen. her. f. 825-9> clamore turba frontibus laurum gerens
<sen. her. f. 825-9> magnique meritas Herculis laudes canit.
<sen. her. f. 830-4> Natus Eurystheus properante partu
<sen. her. f. 830-4> iusserat mundi penetrare fundum:
<sen. her. f. 830-4> derat hoc solum numero laborum,
<sen. her. f. 830-4> tertiae regem spoliare sortis.
<sen. her. f. 830-4> ausus es caecos aditus inire,
<sen. her. f. 835-9> ducit ad manes via qua remotos
<sen. her. f. 835-9> tristis et nigra metuenda silva,
<sen. her. f. 835-9> sed frequens magna comitante turba.
<sen. her. f. 835-9> Quantus incedit populus per urbes
<sen. her. f. 835-9> ad novi ludos avidus theatri,
<sen. her. f. 840-4> quantus Eleum ruit ad Tonantem,
<sen. her. f. 840-4> quinta cum sacrum revocavit aestas;
<sen. her. f. 840-4> quanta, cum longae redit hora nocti
<sen. her. f. 840-4> crescere et somnos cupiens quietos
<sen. her. f. 840-4> libra Phoebeos tenet aequa currus,
<sen. her. f. 845-9> turba secretam Cererem frequentat
<sen. her. f. 845-9> et citi tectis properant relictis
<sen. her. f. 845-9> Attici noctem celebrare mystae :
<sen. her. f. 845-9> tanta per campos agitur silentes
<sen. her. f. 845-9> turba; pars tarda graditur senecta,
<sen. her. f. 850-4> tristis et longa satiata vita:
<sen. her. f. 850-4> pars adhuc currit melioris aevi:
<sen. her. f. 850-4> virgines nondum thalamis iugatae
<sen. her. f. 850-4> et comis nondum positis ephebi
<sen. her. f. 850-4> matris et nomen modo doctus infans,
<sen. her. f. 855-9> his datum solis, minus ut timerent,
<sen. her. f. 855-9> igne praelato relevare noctem;
<sen. her. f. 855-9> ceteri vadunt per opaca tristes.
<sen. her. f. 855-9> qualis est vobis animus, remota
<sen. her. f. 855-9> luce cum maestus sibi quisque sensit
<sen. her. f. 860-4> obrutum tota caput esse terra?
<sen. her. f. 860-4> stat chaos densum tenebraeque turpes
<sen. her. f. 860-4> et color noctis malus ac silentis
<sen. her. f. 860-4> otium mundi vacuaeque nubes.
<sen. her. f. 860-4> Sera nos illo referat senectus:
<sen. her. f. 860-4> nemo ad' id sero venit, unde numquam.
<sen. her. f. 860-4> cum semel venit, potuit reverti;
<sen. her. f. 860-4> quid iuvat durum properare fatum?
<sen. her. f. 860-4> omnis haec magnis vaga turba terris
<sen. her. f. 860-4> ibit ad manes facietque inerti
<sen. her. f. 870-4> vela Cocyto: tibi crescit omne,
<sen. her. f. 870-4> et quod occasus videt et quod ortus,
<sen. her. f. 870-4> parce Venturis: tibi, mors, paramur.
<sen. her. f. 870-4> sis licet segnis, properamus ipsi:
<sen. her. f. 870-4> prima quae vitam dedit hora, carpit.
<sen. her. f. 875-9> Thebis laeta dies adest.
<sen. her. f. 875-9> aras tangite supplices,
<sen. her. f. 875-9> pingues caedite victimas;
<sen. her. f. 875-9> permixtae maribus nurus
<sen. her. f. 875-9> sollemnes agitent choros;
<sen. her. f. 880-4> cessent deposito iugo
<sen. her. f. 880-4> arvi fertilis incolae.
<sen. her. f. 880-4> Pax est Herculea manu
<sen. her. f. 880-4> Auroram inter et Hesperum,
<sen. her. f. 880-4> et qua sol medium tenens
<sen. her. f. 885-9> umbras corporibus negat;
<sen. her. f. 885-9> quodcumque alluitur solum
<sen. her. f. 885-9> longo Tethyos ambitu,
<sen. her. f. 885-9> Alcidae domuit labor.
<sen. her. f. 885-9> Transvectus vada Tartari
<sen. her. f. 890-4> pacatis redit inferis.
<sen. her. f. 890-4> iam nullus superest timor:
<sen. her. f. 890-4> nil ultra iacet inferos,
<sen. her. f. 890-4> stantes sacrificus comas
<sen. her. f. 890-4> dilecta tege populo.
<sen. her. f. 895-9> Victrice dextra fusus adverso Lycus
<sen. her. f. 895-9> terram cecidit ore; tum quisquis comes
<sen. her. f. 895-9> fuerat tyranni iacuit et poenae comes,
<sen. her. f. 895-9> nunc sacra patri victor et superis feram
<sen. her. f. 895-9> caesisque meritas victimis aras colam.
<sen. her. f. 900-4> Te te laborum socia et adiutrix precor.
<sen. her. f. 900-4> belligera Pallas, cuius in laeva ciet
<sen. her. f. 900-4> aegis feroces ore saxifico minas;
<sen. her. f. 900-4> adsit Lycurgi domitor et rubri maris,
<sen. her. f. 900-4> tectam virente cuspidem thyrso gerens,
<sen. her. f. 905-9> geminumque numen Phoebus et Phoebi soror:
<sen. her. f. 905-9> soror sagittis aptior, Phoebus lyrae;
<sen. her. f. 905-9> fraterque quisquis incolit caelum meus
<sen. her. f. 905-9> non ex noverca frater, huc appellite
<sen. her. f. 905-9> greges opimos; quicquid ludorum seges
<sen. her. f. 910-4> Arabesque odoris quicquid arboribus legunt
<sen. her. f. 910-4> conferte in aras, pinguis exundet vapor,
<sen. her. f. 910-4> populea nostras arbor exornet comas,
<sen. her. f. 910-4> te ramus oleae fronde gentili tegat,
<sen. her. f. 910-4> Theseu; Tonantem nostra adorabit manus,
<sen. her. f. 915-9> tu conditores urbis et silvestria
<sen. her. f. 915-9> trucis antra Zethi. nobilis Dircen aquae
<sen. her. f. 915-9> laremque regis advenae Tyrium coles.
<sen. her. f. 915-9> date tura flammis,
<sen. her. f. 915-9> Nate, manantes prius
<sen. her. f. 915-9> manus cruenta caede et hostili expia.
<sen. her. f. 920-4> Vtinam cruore capitis invisi deis
<sen. her. f. 920-4> libare possem: gratior nullus liquor
<sen. her. f. 920-4> tinxisset aras; victima haut ulla amplior
<sen. her. f. 920-4> potest magisque opima mactari Iovi,
<sen. her. f. 920-4> quam rex iniquus,
<sen. her. f. 920-4> Finiat genitor tuos
<sen. her. f. 925-9> opta labores, detur aliquando otium
<sen. her. f. 925-9> quiesque fessis,
<sen. her. f. 925-9> Ipse concipiam preces
<sen. her. f. 925-9> Iove meque dignas, stet suo caelum loco
<sen. her. f. 925-9> tellusque et aequor; astra inoffensos agant
<sen. her. f. 925-9> aeterna cursus, alta pax gentes alat:
<sen. her. f. 930-4> ferrum omne teneat raris innocui labor
<sen. her. f. 930-4> ensesque lateant, nulla tempestas fretum
<sen. her. f. 930-4> violenta turbet, nullus irato Iove
<sen. her. f. 930-4> exiliat ignis, nullus hiberna nive
<sen. her. f. 930-4> nutritus agros amnis eversos trahat.
<sen. her. f. 935-9> venena cessent, nulla nocituro gravis
<sen. her. f. 935-9> suco tumescat herba, non saevi ac truces
<sen. her. f. 935-9> regnent tyranni; si quod etiamnum est scelus
<sen. her. f. 935-9> latura tellus, properet, et si quod parat
<sen. her. f. 935-9> monstrum, meum sit.— sed quid hoc? medium diem
<sen. her. f. 940-4> cinxere tenebrae. Phoebus obscuro meat
<sen. her. f. 940-4> sine nube vultu, quis diem retro fugat
<sen. her. f. 940-4> agitque in ortus? unde nox atram caput
<sen. her. f. 940-4> ignota profert? unde tot stellae polum
<sen. her. f. 940-4> implent diurnae? primus en noster labor
<sen. her. f. 945-9> caeli refulget parte non minima leo
<sen. her. f. 945-9> iraque totus fervet et morsus parat.
<sen. her. f. 945-9> iam rapiet aliquod sidus: ingenti minax
<sen. her. f. 945-9> stat' ore et ignes efflat et rutila iubam
<sen. her. f. 945-9> cervice iactans quicquid autumnus gravis
<sen. her. f. 950-4> hiemsque gelido frigida spatio refert
<sen. her. f. 950-4> uno impetu transiliet et verni petet
<sen. her. f. 950-4> frangetque tauri colla.
<sen. her. f. 950-4> Quod subitum hoc malum est?
<sen. her. f. 950-4> quo, nate, vultus huc et huc acres refers
<sen. her. f. 950-4> acieque falsum turbida caelum vides?
<sen. her. f. 955-9> Perdomita tellus, tumida cesserunt freta,
<sen. her. f. 955-9> inferna nostros regna sensere impetus:
<sen. her. f. 955-9> immune caelum est, dignus Alcide labor.
<sen. her. f. 955-9> in alta mundi spatia sublimis ferar,
<sen. her. f. 955-9> petatur aether: astra promittit pater.
<sen. her. f. 960-4> quid, si negaret? non capit terra Herculem
<sen. her. f. 960-4> tandemque superis reddit, en ultro vocat
<sen. her. f. 960-4> omnis deorum coetus et laxat fores,
<sen. her. f. 960-4> una vetante. recipis et reseras polum?
<sen. her. f. 960-4> an contumacis ianuam mundi traho?
<sen. her. f. 965-9> dubitatur etiam? vincla Saturno exuam
<sen. her. f. 965-9> contraque patris impii regnum impotens
<sen. her. f. 965-9> avum resolvam; bella Titanes parent,
<sen. her. f. 965-9> me duce furentes; saxa cum silvis feram
<sen. her. f. 965-9> rapiamque dextra plena Centauris iuga.
<sen. her. f. 970-4> iam monte gemino limitem ad superos agam:
<sen. her. f. 970-4> videat sub Ossa Pelion Chiron suum,
<sen. her. f. 970-4> in caelum Olympus tertio positus gradu
<sen. her. f. 970-4> perveniet aut mittetur,
<sen. her. f. 970-4> Infandos procul
<sen. her. f. 970-4> averte sensus; pectoris sani parum
<sen. her. f. 975-9> magni tamen compesce dementem impetum.
<sen. her. f. 975-9> Quid hoc? Gigantes arma pestiferi movent.
<sen. her. f. 975-9> profugit umbras Tityos ac lacerum gerens
<sen. her. f. 975-9> et inane pectus quam prope a caelo stetit.
<sen. her. f. 975-9> labat Cithaeron, alta Pellene tremit
<sen. her. f. 980-4> marcentque Tempe. rapuit hic Pindi iuga,
<sen. her. f. 980-4> hic rapuit Oeten, saevit horrendum Mimans.
<sen. her. f. 980-4> flammifera Erinys verbere excusso sonat
<sen. her. f. 980-4> rogisque adustas propius ac propius sudes
<sen. her. f. 980-4> in ora tendit; saeva Tisiphone, caput
<sen. her. f. 985-9> serpentibus vallata, post raptum canem
<sen. her. f. 985-9> portam vacantem clausit opposita face.
<sen. her. f. 985-9> sed ecce proles regis inimici latet.
<sen. her. f. 985-9> Lyci nefandum semen: inviso patri
<sen. her. f. 985-9> haec dextra iam vos reddet, excutiat levis
<sen. her. f. 990-4> nervus sagittas, tela sic mitti decet
<sen. her. f. 990-4> Herculea,
<sen. her. f. 990-4> Quo se caecus impegit furor?
<sen. her. f. 990-4> vastum coactis flexit arcum cornibus
<sen. her. f. 990-4> pharetramque solvit, stridet emissa impetu
<sen. her. f. 990-4> harundo— medio spiculum collo fugit
<sen. her. f. 995-9> vulnere relicto,
<sen. her. f. 995-9> Ceteram prolem emam
<sen. her. f. 995-9> omnisque latebras, quid moror? maius mihi
<sen. her. f. 995-9> bellum Mycenis restat, ut Cyclopia
<sen. her. f. 995-9> eversa manibus saxa nostris concidant.
<sen. her. f. 995-9> huc eat et illuc valva deiecto obice
<sen. her. f. 1000-4> rumpatque postes; culmen impulsum labet.
<sen. her. f. 1000-4> perlucet omnis regia: hic video abditum
<sen. her. f. 1000-4> gnatum scelesti patris,
<sen. her. f. 1000-4> En blandas manus
<sen. her. f. 1000-4> ad genua tendens voce miseranda rogat:
<sen. her. f. 1000-4> scelus nefandum, triste et aspectu horridum!
<sen. her. f. 1005-9> dextra precantem rapuit et circa furens
<sen. her. f. 1005-9> bis ter rotatum misit; ast illi caput
<sen. her. f. 1005-9> sonuit, cerebro tecta disperso madent.
<sen. her. f. 1005-9> at misera, parvum protegens gnatum sinu,
<sen. her. f. 1005-9> Megara furenti similis e latebris fugit.
<sen. her. f. 1010-4> Licet tonantis profuga condaris sinu,
<sen. her. f. 1010-4> petet undecumque temet haec dextra et feret.
<sen. her. f. 1010-4> Quo misera pergis? quam fugam aut latebram petis?
<sen. her. f. 1010-4> nullus salutis Hercule infesto est locus.
<sen. her. f. 1010-4> amplectere ipsum potius et blanda prece
<sen. her. f. 1015-9> lenire tempta,
<sen. her. f. 1015-9> Parce iam, coniunx, precor,
<sen. her. f. 1015-9> agnosce Megaram. gnatus hic vultus tuos
<sen. her. f. 1015-9> habitusque reddit; cernis, ut tendat manus?
<sen. her. f. 1015-9> Teneo novercam. sequere, da poenas mihi
<sen. her. f. 1015-9> iugoque pressum libera turpi Iovem;
<sen. her. f. 1020-4> sed ante matrem parvulum hoc monstrum occidat.
<sen. her. f. 1020-4> Quo tendis amens? sanguinem fundes tuum?
<sen. her. f. 1020-4> Pavefactus infans igneo vultu patris
<sen. her. f. 1020-4> perit ante vulnus, spiritum eripuit timor.
<sen. her. f. 1020-4> in coniugem nunc clava libratur gravis:
<sen. her. f. 1025-9> perfregit ossa, corpori trunco caput
<sen. her. f. 1025-9> abest nec usquam est. cernere hoc audes, nimis
<sen. her. f. 1025-9> vivax senectus? si piget luctus, habes
<sen. her. f. 1025-9> mortem paratam: pectus in tela indue,
<sen. her. f. 1025-9> vel stipitem istuc caede nostrorum inlitum
<sen. her. f. 1030-4> converte, falsum ac nomini turpem tuo
<sen. her. f. 1030-4> remove parentem, ne tuae laudi obstrepat.—
<sen. her. f. 1030-4> quo te ipse, senior, obvium morti ingeris?
<sen. her. f. 1030-4> quo pergis amens? profuge et obtectas late
<sen. her. f. 1030-4> unumque manibus aufer Herculeis scelus.
<sen. her. f. 1035-9> Bene habet, pudendi regis excisa est domus.
<sen. her. f. 1035-9> tibi hunc dicatum, maximi coniunx Iovis,
<sen. her. f. 1035-9> gregem cecidi; vota persolvi libens
<sen. her. f. 1035-9> te digna, et Argos victimas alias dabit.
<sen. her. f. 1035-9> Nondum litasti, nate: consumma sacrum.
<sen. her. f. 1040-4> stat ecce ad aras hostia, expectat manum
<sen. her. f. 1040-4> cervice prona; praebeo occurro insequor:
<sen. her. f. 1040-4> macta— quid hoc est? errat acies luminum
<sen. her. f. 1040-4> visusque maeror hebetat? an video Herculis
<sen. her. f. 1040-4> manus trementes? vultus in somnum cadit
<sen. her. f. 1045-9> et fessa cervix capite summisso labat;
<sen. her. f. 1045-9> flexo genu iam totus ad terram ruit,
<sen. her. f. 1045-9> ut caesa silvis ornus aut portum mari
<sen. her. f. 1045-9> datura moles, vivis an leto dedit
<sen. her. f. 1045-9> idem tuos qui misit ad mortem furor?
<sen. her. f. 1050-4> sopor est: reciprocos spiritus motus agit.
<sen. her. f. 1050-4> detur quieti tempus, ut somno gravi
<sen. her. f. 1050-4> vis victa morbi pectus oppressum levet.
<sen. her. f. 1050-4> removete, famuli, tela, ne repetat furens.
<sen. her. f. 1050-4> Lugeat aether magnusque parens
<sen. her. f. 1055-9> aetheris alti tellusque ferax
<sen. her. f. 1055-9> et vaga ponti mobilis unda,
<sen. her. f. 1055-9> tuque ante omnis qui per terras
<sen. her. f. 1055-9> tractusque maris fundis radios
<sen. her. f. 1055-9> noctemque fugas ore decoro,
<sen. her. f. 1060-4> fervide Titan: obitus pariter
<sen. her. f. 1060-4> tecum Alcides vidit et ortus
<sen. her. f. 1060-4> novitque tuas utrasque domos.
<sen. her. f. 1060-4> Solvite tantis animum monstris,
<sen. her. f. 1060-4> solvite superi,
<sen. her. f. 1065-9> rectam in melius flectite mentem.
<sen. her. f. 1065-9> tuque, o domitor Somne malorum,
<sen. her. f. 1066b> requies animi,
<sen. her. f. 1066b> pars humanae melior vitae,
<sen. her. f. 1066b> volucre o matris genus Astraeae,
<sen. her. f. 1066b> frater durae languide Mortis,
<sen. her. f. 1070-4> veris miscens falsa, futuri
<sen. her. f. 1070-4> certas et idem pessimus auctor,
<sen. her. f. 1070-4> pater o rerum, portus vitae,
<sen. her. f. 1070-4> lucis requies noctisque comes,
<sen. her. f. 1070-4> qui par regi famuloque venis,
<sen. her. f. 1075-9> pavidum leti genus humanum
<sen. her. f. 1075-9> cogis longam discere noctem:
<sen. her. f. 1075-9> placidus fessum lenisque fove,
<sen. her. f. 1075-9> preme de victum torpore gravi;
<sen. her. f. 1075-9> sopor indomitos alliget artus
<sen. her. f. 1080-4> nec torva prius pectora linquat,
<sen. her. f. 1080-4> quam mens repetat pristina cursum.
<sen. her. f. 1080-4> En fusus humi saeva feroci
<sen. her. f. 1080-4> corde volutat somnia
<sen. her. f. 1083b> (nondum est
<sen. her. f. 1083b> tanti pestis superata mali
<sen. her. f. 1085-9> clavaeque gravi lassum solitus
<sen. her. f. 1085-9> mandare caput
<sen. her. f. 1085-9> quaerit vacua pondera dextra,
<sen. her. f. 1085-9> motu iactans bracchia vano)
<sen. her. f. 1085-9> nec adhuc omnis expulit aestus,
<sen. her. f. 1090-4> sed ut ingenti vexata noto
<sen. her. f. 1090-4> servat longos unda tumultus
<sen. her. f. 1090-4> et iam vento cessante tumet.
<sen. her. f. 1090-4> pelle insanos fluctus animi,
<sen. her. f. 1090-4> redeat pietas virtusque viro.
<sen. her. f. 1094b> vel sit potius
<sen. her. f. 1095-9> mens vesano concita motu:
<sen. her. f. 1095-9> error caecus qua coepit eat;
<sen. her. f. 1095-9> solus te iam praestare potest
<sen. her. f. 1095-9> furor insontem: proxima puris
<sen. her. f. 1095-9> sors est manibus nescire nefas.
<sen. her. f. 1100-4> Nunc Herculeis percussa sonent
<sen. her. f. 1100-4> pectora palmis,
<sen. her. f. 1100-4> mundum solitos ferre lacertos
<sen. her. f. 1100-4> verbera pulsent victrice manu;
<sen. her. f. 1100-4> gemitus vastos audiat aether,
<sen. her. f. 1105-9> audiat atri regina poli
<sen. her. f. 1105b> vastisque ferox
<sen. her. f. 1105b> qui colla gerit vincta catenis
<sen. her. f. 1105b> imo latitans Cerberus antro.
<sen. her. f. 1105b> Resonet maesto clamore chaos
<sen. her. f. 1105b> lateque patens unda profundi:
<sen. her. f. 1110-4> et qui medius tua tela tamen
<sen. her. f. 1110-4> senserat aer.
<sen. her. f. 1110-4> pectora tantis obsessa malis
<sen. her. f. 1110-4> non sunt ictu ferienda levi:
<sen. her. f. 1110-4> uno planctu tria regna sonent.
<sen. her. f. 1115-9> Et tu collo decus ac telum
<sen. her. f. 1115-9> suspensa diu,
<sen. her. f. 1115-9> fortis harundo, pharetraeque graves,
<sen. her. f. 1115-9> date saeva fero verbera tergo;
<sen. her. f. 1115-9> caedant umeros robora fortes
<sen. her. f. 1119b> stipesque potens
<sen. her. f. 1120-4> duris oneret pectora nodis:
<sen. her. f. 1120-4> plangant tantos arma dolores.
<sen. her. f. 1135-9> Ite infaustum genus, o pueri,
<sen. her. f. 1135-9> noti per iter triste laboris,
<sen. her. f. 1135-9> non vos patriae laudis comites
<sen. her. f. 1135-9> ulti saevos vulnere reges,
<sen. her. f. 1135-9> non Argiva membra palaestra
<sen. her. f. 1125-9> flectere docti fortes caestu
<sen. her. f. 1125-9> fortesque manu, iam tamen ausi
<sen. her. f. 1125-9> telum Scythicis leve corytis
<sen. her. f. 1125-9> missum certa librare manu
<sen. her. f. 1125-9> tutosque fuga figere cervos:
<sen. her. f. 1130-4> nondumque ferae terga iubatae
<sen. her. f. 1130-4> ite ad Stygios, umbrae, portus
<sen. her. f. 1130-4> ite, innocuae,
<sen. her. f. 1130-4> quas in primo limine vitae
<sen. her. f. 1130-4> scelus oppressit patriusque furor,
<sen. her. f. 1130-4> ite, iratos visite reges.
<sen. her. f. 1130-4> Quis hic locus, quae regio, quae mundi plaga?
<sen. her. f. 1130-4> ubi sum? sub ortu solis, an sub cardine
<sen. her. f. 1140-4> glacialis ursae? numquid Hesperii maris
<sen. her. f. 1140-4> extrema tellus hunc dat Oceano modum?
<sen. her. f. 1140-4> quas trahimus auras? quod solum fesso subest?
<sen. her. f. 1140-4> certe redimus, unde prostrata ad domum
<sen. her. f. 1140-4> video cruenta corpora? an nondum exuit
<sen. her. f. 1145-9> simulacra mens inferna? post reditus quoque
<sen. her. f. 1145-9> oberrat oculis turba feralis meis?
<sen. her. f. 1145-9> pudet fateri: paveo; nescio quod mihi,
<sen. her. f. 1145-9> nescio quod animus grande praesagit malum,
<sen. her. f. 1145-9> ubi es, parens? ubi illa natorum grege
<sen. her. f. 1150-4> animosa coniunx? cur latus laevum vacat
<sen. her. f. 1150-4> spolio leonis? quonam abit tegimen meum
<sen. her. f. 1150-4> idemque somno mollis Herculeo torus?
<sen. her. f. 1150-4> ubi tela? ubi arcus? arma quis vivo mihi
<sen. her. f. 1150-4> detrahere potuit? spolia quis tanta abstulit
<sen. her. f. 1155-9> ipsumque quis non Herculis somnum horruit?
<sen. her. f. 1155-9> libet meum videre victorem, libet
<sen. her. f. 1155-9> (exurge, virtus) quem novum caelo pater
<sen. her. f. 1155-9> genuit relicto, cuius in fetu stetit
<sen. her. f. 1155-9> nox longior quam nostra, quod cerno nefas?
<sen. her. f. 1160-4> nati cruenta caede confecti iacent,
<sen. her. f. 1160-4> perempta coniunx, quis Lycus regnum obtinet
<sen. her. f. 1160-4> quis tanta Thebis scelera moliri ausus est
<sen. her. f. 1160-4> Hercule reverso? quisquis Ismeni loca,
<sen. her. f. 1160-4> Actaea quisquis arva, qui gemino mari
<sen. her. f. 1165-9> pulsata Pelopis regna Dardanii colis,
<sen. her. f. 1165-9> succurre, saevae cladis auctorem indica.
<sen. her. f. 1165-9> ruat ira in omnis: hostis est quisquis mihi
<sen. her. f. 1165-9> non monstrat hostem, victor Alcidae, lates?
<sen. her. f. 1165-9> procede, seu tu vindicas currus truces
<sen. her. f. 1170-4> Thracis cruenti sive Geryonae pecus
<sen. her. f. 1170-4> Libyaeve dominos, nulla pugnandi mora est.
<sen. her. f. 1170-4> en nudus asto; vel meis armis licet
<sen. her. f. 1170-4> petas inermem, cur meos Theseus fugit
<sen. her. f. 1170-4> paterque vultus? ora cur condunt sua?
<sen. her. f. 1175-9> differte fletus; quis meos dederit neci
<sen. her. f. 1175-9> omnis simul, profare. quid, genitor, siles?
<sen. her. f. 1175-9> at tu ede, Theseu, sed tua, Theseu, fide.
<sen. her. f. 1175-9> uterque tacitus ora pudibunda obtegit
<sen. her. f. 1175-9> furtimque lacrimas fundit, in tantis malis
<sen. her. f. 1180-4> quid est pudendum? numquid Argivae impotens
<sen. her. f. 1180-4> dominator urbis, numquid infestum Lyci
<sen. her. f. 1180-4> pereuntis agmen clade nos tanta obruit?
<sen. her. f. 1180-4> per te meorum facinorum laudem precor,
<sen. her. f. 1180-4> genitor, tuique nominis semper mihi
<sen. her. f. 1185-9> numen secundum, fare, quis fudit domum?
<sen. her. f. 1185-9> cui praeda iacui?
<sen. her. f. 1185-9> Tacita sic abeant mala.
<sen. her. f. 1185-9> Vt inultus ego sim?
<sen. her. f. 1185-9> Saepe vindicta obfuit.
<sen. her. f. 1185-9> Quisquamne segnis tanta toleravit mala?
<sen. her. f. 1185-9> Maiora quisquis timuit.
<sen. her. f. 1185-9> His etiam, pater,
<sen. her. f. 1190-4> quicquam timeri maius aut gravius potest?
<sen. her. f. 1190-4> Cladis tuae pars ista quam nosti quota est?
<sen. her. f. 1190-4> Miserere, genitor, supplices tendo manus.
<sen. her. f. 1190-4> quid hoc? manus refugit, hic errat scelus.
<sen. her. f. 1190-4> unde hic cruor? quid illa puerili madens
<sen. her. f. 1195-9> harundo leto? tincta Lernaea nece
<sen. her. f. 1195-9> iam tela video nostra, non quaero manum.
<sen. her. f. 1195-9> quis potuit arcum flectere aut quae dextera
<sen. her. f. 1195-9> sinuare nervum rite cedentem mihi?
<sen. her. f. 1195-9> ad vos revertor; genitor, hoc nostrum est scelus?
<sen. her. f. 1200-4> tacuere? nostrum est.
<sen. her. f. 1200-4> Luctus est istic tuus,
<sen. her. f. 1200-4> crimen novercae: casus hic culpa caret.
<sen. her. f. 1200-4> Nunc parte ab omni, genitor, iratus tona,
<sen. her. f. 1200-4> oblite nostri vindica sera manu
<sen. her. f. 1200-4> saltem nepotes. stelliger mundus sonet
<sen. her. f. 1205-9> flammasque et hic et ille iaculetur polus:
<sen. her. f. 1205-9> rupes ligatum Caspiae corpus trahant
<sen. her. f. 1205-9> atque ales avida— cur Promethei vacant
<sen. her. f. 1205-9> scopuli? vacat cur vertice immenso feras
<sen. her. f. 1205-9> volucresque pascens Caucasi abruptum latus
<sen. her. f. 1210-4> nudumque silvis? illa quae pontum Scythen
<sen. her. f. 1210-4> Symplegas artat hinc et hinc vinctas manus
<sen. her. f. 1210-4> distendat alto, cumque revocata vice
<sen. her. f. 1210-4> in se coibunt saxaque in caelum expriment
<sen. her. f. 1210-4> actis utrimque rupibus medium mare,
<sen. her. f. 1215-9> ego inquieta montium iaceam mora.
<sen. her. f. 1215-9> quin structum acervans nemore congesto aggerem
<sen. her. f. 1215-9> cruore corpus impio sparsum cremo?
<sen. her. f. 1215-9> sic, sic agendum est: inferis reddam Herculem.
<sen. her. f. 1215-9> Nondum tumultu pectus attonito carens
<sen. her. f. 1220-4> mutavit iras quodque habet proprium furor,
<sen. her. f. 1220-4> in se ipse saevit,
<sen. her. f. 1220-4> Dira Furiarum loca
<sen. her. f. 1220-4> et inferorum carcer et sonti plaga
<sen. her. f. 1220-4> decreta turbae— si quod exilium latet
<sen. her. f. 1220-4> ulterius Erebo, Cerbero ignotum et mihi:
<sen. her. f. 1225-9> hoc me abde, tellus; Tartari ad finem ultimum
<sen. her. f. 1225-9> mansurus ibo. pectus o nimium ferum!—
<sen. her. f. 1225-9> quis vos per omnem, liberi, sparsos domum
<sen. her. f. 1225-9> deflere digne poterit? hic durus malis
<sen. her. f. 1225-9> lacrimare vultus nescit, huc arcum date,
<sen. her. f. 1230-4> date huc sagittas, stipitem huc vastum date.
<sen. her. f. 1230-4> tibi tela frangam nostra, tibi nostros, puer,
<sen. her. f. 1230-4> rumpemus arcus; at tuis stipes gravis
<sen. her. f. 1230-4> ardebit umbris; ipsa Lernaeis frequens
<sen. her. f. 1230-4> pharetra telis in tuos ibit rogos:
<sen. her. f. 1235-9> dent arma poenas, vos quoque infaustas meis
<sen. her. f. 1235-9> cremabo telis, o novercales manus.
<sen. her. f. 1235-9> Quis nomen usquam sceleris errori addidit?
<sen. her. f. 1235-9> Saepe error ingens sederis obtinuit locum.
<sen. her. f. 1235-9> Nunc Hercule opus est: perfer hanc molem mali.
<sen. her. f. 1240-4> Non sic furore cessit extinctus pudor,
<sen. her. f. 1240-4> populos ut omnes impio aspectu fugem.
<sen. her. f. 1240-4> arma, arma, Theseu, flagito propere mihi
<sen. her. f. 1240-4> subtracta reddi, sana si mens est mihi,
<sen. her. f. 1240-4> referte manibus tela; si remanet furor,
<sen. her. f. 1245-9> pater, recede: mortis inveniam viam.
<sen. her. f. 1245-9> Per sancta generis sacra, per ius nominis
<sen. her. f. 1245-9> utrumque nostri, sive me altorem vocas
<sen. her. f. 1245-9> seu tu parentem, perque venerandos piis
<sen. her. f. 1245-9> canos, senectae parce desertae, precor,
<sen. her. f. 1250-4> annisque fessis; unicum lapsae domus
<sen. her. f. 1250-4> firmamen, unum lumen afflicto malis
<sen. her. f. 1250-4> temet reserva. nullus ex te contigit
<sen. her. f. 1250-4> fructus laborum; semper aut dubium mare
<sen. her. f. 1250-4> aut monstra timui; quisquis in toto furit
<sen. her. f. 1255-9> rex saevus orbe, manibus aut aris nocens,
<sen. her. f. 1255-9> a me timetur: semper absentis pater
<sen. her. f. 1255-9> fructum tui factumque et aspectum peto.
<sen. her. f. 1255-9> Cur animam in ista luce detineam amplius
<sen. her. f. 1255-9> morerque nihil est: cuncta iam amisi bona,
<sen. her. f. 1260-4> mentem arma famam coniugem gnatos manus,
<sen. her. f. 1260-4> etiam furorem, nemo polluto queat
<sen. her. f. 1260-4> animo mederi: morte sanandum est scelus.
<sen. her. f. 1260-4> Perimes parentem,
<sen. her. f. 1260-4> Facere ne possim,
<sen. her. f. 1260-4> occidam.
<sen. her. f. 1260-4> Genitore coram?
<sen. her. f. 1260-4> Cernere hunc docui
<sen. her. f. 1260-4> nefas.
<sen. her. f. 1265-9> Memoranda potius omnibus facta intuens
<sen. her. f. 1265-9> unius a te criminis veniam pete.
<sen. her. f. 1265-9> Veniam dabit sibi ipse, qui nulli dedit?
<sen. her. f. 1265-9> laudanda feci iussus: hoc unum meum est.
<sen. her. f. 1265-9> succurre, genitor; sive te pietas movet
<sen. her. f. 1270-4> seu triste fatum sive violatum decus
<sen. her. f. 1270-4> virtutis: effer arma; vincatur mea
<sen. her. f. 1270-4> fortuna dextra,
<sen. her. f. 1270-4> Sunt quidem patriae preces
<sen. her. f. 1270-4> satis efficaces, sed tamen nostro quoque
<sen. her. f. 1270-4> movere fletu, surge et adversa impetu
<sen. her. f. 1275-9> perfringe solito, nunc tuum nulli imparem
<sen. her. f. 1275-9> animum malo resume, nune magna tibi
<sen. her. f. 1275-9> virtute agendum est: Herculem irasci veta.
<sen. her. f. 1275-9> Si vivo, feci scelera; si morior, tuli.
<sen. her. f. 1275-9> purgare terras propero, iamdudum mihi
<sen. her. f. 1280-4> monstrum impium saevumque et immite ac ferum
<sen. her. f. 1280-4> oberrat: agedum dextra, conare aggredi
<sen. her. f. 1280-4> ingens opus, labore bis seno amplius.
<sen. her. f. 1280-4> ignava cessas, fortis in pueros modo
<sen. her. f. 1280-4> pavidasque matres? arma nisi dantur mihi,
<sen. her. f. 1285-9> aut omne Pindi Thracis excidam nemus
<sen. her. f. 1285-9> Bacchique lucos et Cithaeronis iuga
<sen. her. f. 1285-9> mecum cremabo, aut tota cum domibus suis
<sen. her. f. 1285-9> dominisque tecta, cum deis templa omnibus
<sen. her. f. 1285-9> Thebana supra corpus excipiam meum
<sen. her. f. 1290-4> atque urbe versa condar, et, si fortibus
<sen. her. f. 1290-4> leve pondus umeris moenia immissa incident
<sen. her. f. 1290-4> septemque opertus non satis portis premar,
<sen. her. f. 1290-4> onus omne media parte quod mundi sedet
<sen. her. f. 1290-4> dirimitque superos, in meum vertam caput.
<sen. her. f. 1290-4> Reddo arma.
<sen. her. f. 1290-4> Vox est digna genitore
<sen. her. f. 1295-9> Herculis.
<sen. her. f. 1295-9> hoc en peremptus spiculo cecidit puer—
<sen. her. f. 1295-9> Hoc Iuno telum manibus immisit tuis.
<sen. her. f. 1295-9> Hoc nunc ego utar.
<sen. her. f. 1295-9> Ecce quam miserum
<sen. her. f. 1295-9> cor palpitat pectusque sollicitum ferit. metu
<sen. her. f. 1295-9> Aptata harundo est.
<sen. her. f. 1295-9> Ecce iam facies
<sen. her. f. 1300-4> scelus
<sen. her. f. 1300-4> volens sciensque.
<sen. her. f. 1300-4> Pande, quid fieri iubes?
<sen. her. f. 1300-4> Nihil rogamus: noster in tuto est dolor.
<sen. her. f. 1300-4> natum potes servare tu solus mihi,
<sen. her. f. 1300-4> eripere nec tu; maximum evasi metum:
<sen. her. f. 1305-9> miserum haut potes me facere, felicem potes.
<sen. her. f. 1305-9> sic statue, quicquid statuis, ut causam tuam
<sen. her. f. 1305-9> famamque in arto stare et ancipiti scias:
<sen. her. f. 1305-9> aut vivis aut occidis, hanc animam levem
<sen. her. f. 1305-9> fessamque senio nec minus fessam malis
<sen. her. f. 1310-4> in ore primo teneo, tam tarde patri
<sen. her. f. 1310-4> vitam dat aliquis? non feram ulterius moram,
<sen. her. f. 1310-4> laetare! ferro pectus impresso induam:
<sen. her. f. 1310-4> hic, hic iacebit Herculis sani scelus.
<sen. her. f. 1310-4> Iam parce, genitor, parce, iam revoca manum.
<sen. her. f. 1315-9> succumbe, virtus, perfer imperium patris.
<sen. her. f. 1315-9> eat ad labores hic quoque Herculeos labor:
<sen. her. f. 1315-9> vivamus, artus alleva afflictos solo,
<sen. her. f. 1315-9> Theseu, parentis, dextra contactus pios
<sen. her. f. 1315-9> scelerata refugit,
<sen. her. f. 1315-9> Hanc manum amplector libens,
<sen. her. f. 1320-4> hac nisus »ibo, pectori hanc aegro admovens
<sen. her. f. 1320-4> pellam dolores,
<sen. her. f. 1320-4> Quem locum profugus petam?
<sen. her. f. 1320-4> ubi me recondam quave tellure obruar?
<sen. her. f. 1320-4> quis Tanais aut quis Nilus aut quis Persica
<sen. her. f. 1320-4> violentus unda Tigris aut Rhenus ferox
<sen. her. f. 1325-9> Tagusve Hibera turbidus gaza fluens
<sen. her. f. 1325-9> abluere dextram poterit? Arctoum licet
<sen. her. f. 1325-9> Maeotis in me gelida transfundat mare
<sen. her. f. 1325-9> et tota Tethys per meas currat manus,
<sen. her. f. 1325-9> haerebit altum facinus, in quas impius
<sen. her. f. 1330-4> terras recedes? ortum an occasum petes?
<sen. her. f. 1330-4> ubique notus perdidi exilio locum.
<sen. her. f. 1330-4> me refugit orbis, astra transversos agunt
<sen. her. f. 1330-4> obliqua cursus, ipse Titan Cerberum
<sen. her. f. 1330-4> meliore vultu vidit, o fidum caput,
<sen. her. f. 1335-9> Theseu, latebram quaere longinquam abditam;
<sen. her. f. 1335-9> quoniamque semper sceleris alieni arbiter
<sen. her. f. 1335-9> amas nocentes, gratiam meritis refer
<sen. her. f. 1335-9> vicemque nostris: redde me infernis precor
<sen. her. f. 1335-9> umbris reductum, meque subiectum tuis
<sen. her. f. 1340-4> constitue vinclis: ille me abscondet locus.
<sen. her. f. 1340-4> sed et ille novit.
<sen. her. f. 1340-4> Nostra te tellus manet.
<sen. her. f. 1340-4> illic solutam caede Gradivus manum
<sen. her. f. 1340-4> restituit armis: illa te, Alcide, vocat,
<sen. her. f. 1340-4> facere innocentes terra quae superos solet.
