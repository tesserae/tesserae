<girald_flor. carm. 1.1>	Langobardorum gens impia cum reproborum
<girald_flor. carm. 1.2>	Perfidiae tenebris nollet abesse suis
<girald_flor. carm. 1.3>	Cervicisque diu durae venerabile Christi
<girald_flor. carm. 1.4>	Ferre iugum fugiens, ipsius impatiens,
<girald_flor. carm. 1.5>	Decrevisset eos, blanda qui mente ferebant,
<girald_flor. carm. 1.6>	Impugnare malis nequiciae iaculis,
<girald_flor. carm. 1.7>	Nominis in causa pugnandi maxime Christi
<girald_flor. carm. 1.8>	Italiam venit ut famulos domini
<girald_flor. carm. 1.9>	Atque suo totam premeret saevo dominatu
<girald_flor. carm. 1.10>	Subiceretque sibi acribus imperiis,
<girald_flor. carm. 1.11>	Indigenas cuius gladio dominus feriendos
<girald_flor. carm. 1.12>	Eius iudicio tradidit haud patulo.
<girald_flor. carm. 1.13>	Quae gens atra suae caedis protendit ubique
<girald_flor. carm. 1.14>	Effera tristificis facta ministeriis
<girald_flor. carm. 1.15>	Aggrediturque locum Beneventanae regionis
<girald_flor. carm. 1.16>	Expugnare suo turbine terrifico,
<girald_flor. carm. 1.17>	Urbes egregias terrae mox cuius adaequans
<girald_flor. carm. 1.18>	Devastat villas atque monasteria,
<girald_flor. carm. 1.19>	Non minimas populi strages facit inde fidelis
<girald_flor. carm. 1.20>	Atque beatorum nempe neces hominum
<girald_flor. carm. 1.21>	Ac evertit oves domini de sedibus ipsis
<girald_flor. carm. 1.22>	Exclusas, lacerans caede satis varia,
<girald_flor. carm. 1.23>	Ut conversa viderentur loca dulcia primo
<girald_flor. carm. 1.24>	Vastae desertum in heremi spacium.
<girald_flor. carm. 1.25>	Coenobium patris Benedicti depopulatur
<girald_flor. carm. 1.26>	Sacrum tunc inter caetera facta sui,
<girald_flor. carm. 1.27>	Ac cunctis rebus vehementer inutile reddit
<girald_flor. carm. 1.28>	Omnibus expulsis a domibus propriis.
<girald_flor. carm. 1.29>	Plenius hoc qui scire cupit, legat ipse secundum
<girald_flor. carm. 1.30>	Dyalogum magno pectore Gregorii:
<girald_flor. carm. 1.31>	Qualiter acciderit quandoque, clarius illic
<girald_flor. carm. 1.32>	Inveniet luce, cernet et egregie.
<girald_flor. carm. 1.33>	Qui perpauca viri scribens huius venerandi
<girald_flor. carm. 1.34>	Gesta, refert alia inter eum studia
<girald_flor. carm. 1.35>	Cognovisse monasterium hoc spirituali
<girald_flor. carm. 1.36>	Lumine destitui omnibus expositis
<girald_flor. carm. 1.37>	Fratribus atque suis pariter questu lacrimose
<girald_flor. carm. 1.38>	Predixisse stilo narrat honorifico.
<girald_flor. carm. 1.39>	Hic locus ille deo carus, monachis quoque gratus,
<girald_flor. carm. 1.40>	Eversus hominum est feritate truci,
<girald_flor. carm. 1.41>	Cursibus annorum multis labentibus idem
<girald_flor. carm. 1.42>	Est actus tetram ad heremi faciem,
<girald_flor. carm. 1.43>	Quique prius fuerat hominum, tunc esse ferarum
<girald_flor. carm. 1.44>	Faeda domus coepit tristibus officiis,
<girald_flor. carm. 1.45>	Donec Francorum regni Cloveus Dagoberti
<girald_flor. carm. 1.46>	Suscipit imperium consequiturque gradum,
<girald_flor. carm. 1.47>	Nobilibus qui nobilior rerum publicarum
<girald_flor. carm. 1.48>	Callebat miro usibus ingenio.
<girald_flor. carm. 1.49>	Idem rex etiam cum pollet moribus almis
<girald_flor. carm. 1.50>	Servorumque dei rite favet precibus,
<girald_flor. carm. 1.51>	Patre monasterii Leodebodo venerandi
<girald_flor. carm. 1.52>	Expetitur magno, o Aniane, tui,
<girald_flor. carm. 1.53>	Proximat Aurelianensis quod moenibus urbis
<girald_flor. carm. 1.54>	Et multo cunctis civibus est decori,
<girald_flor. carm. 1.55>	Ut sibi donetur faciendi digna potestas
<girald_flor. carm. 1.56>	Mox monachis aptum dulce monasterium,
<girald_flor. carm. 1.57>	Agro Floriaci ruris pro gratius ipso
<girald_flor. carm. 1.58>	Dans res predioli precipuas patrii,
<girald_flor. carm. 1.59>	Nobilitas patrum quae iure reliquerat illi,
<girald_flor. carm. 1.60>	Herois caro digna volens genito.
<girald_flor. carm. 1.61>	Idem Floriacensis ager nam regius illo
<girald_flor. carm. 1.62>	Tempore fiscus erat aptus ad omne bonum.
<girald_flor. carm. 1.63>	His rex auditis precibus mox annuit eius,
<girald_flor. carm. 1.64>	Cuius contigerat cor domini pietas,
<girald_flor. carm. 1.65>	Absque mora desiderium quod creverat almum
<girald_flor. carm. 1.66>	Extemplo fieri rex bonus instituit.
<girald_flor. carm. 1.67>	Partibus hinc ab utrisque statim mutacio facta
<girald_flor. carm. 1.68>	Et quod decrerat promptus uterque dabat,
<girald_flor. carm. 1.69>	Abbas prediolum dictus tradendo paternum
<girald_flor. carm. 1.70>	Et rex Floriacum mente benignus agrum,
<girald_flor. carm. 1.71>	Ligeris aut longe de litore cum sibi cunctis
<girald_flor. carm. 1.72>	Associis rebus et sibi complicibus.
<girald_flor. carm. 1.73>	Quod testamenti scriptum hodieque tenetur
<girald_flor. carm. 1.74>	Archivis nostri quippe monasterii.
<girald_flor. carm. 1.75>	Sed Leodebodus, voti non inmemor apti,
<girald_flor. carm. 1.76>	Vir sanctus domini, his pie dispositis
<girald_flor. carm. 1.77>	Aedificare domos coepit gaudens in agello
<girald_flor. carm. 1.78>	Praedicto sacris proficuas monachis,
<girald_flor. carm. 1.79>	Insistens quod opus studio vehemente peregit
<girald_flor. carm. 1.80>	Affectu miro, pectore magnifico,
<girald_flor. carm. 1.81>	Ecclesiam quoque perficiens in honore beati
<girald_flor. carm. 1.82>	Petri de cultu conspicuam vario,
<girald_flor. carm. 1.83>	Ac aliam sanctae meritis Mariae venerandis
<girald_flor. carm. 1.84>	Consecrare deo tum voluit domino.
<girald_flor. carm. 1.85>	Utque parata satis habitacio non sit inanis
<girald_flor. carm. 1.86>	Et sine mansorum obsequiis hominum,
<girald_flor. carm. 1.87>	Quam plures ibi collegit domino famulantes
<girald_flor. carm. 1.88>	Sub norma promtos vivere iusticiae
<girald_flor. carm. 1.89>	Hisque patrem fecit metro renuente vocari
<girald_flor. carm. 1.90>	Regula perfectum quem dederat nimium,
<girald_flor. carm. 1.91>	Qui donec vixit curam sacri gregis aptam
<girald_flor. carm. 1.92>	Doctus pastor uti sollicitus habuit.
<girald_flor. carm. 1.93>	Post Leodebodus superam conscendit ad aulam
<girald_flor. carm. 1.94>	Temporis excursu corpore deposito,
<girald_flor. carm. 1.95>	Mummolus ipse gregem commissum maxime servat,
<girald_flor. carm. 1.96>	Dans libris dignam precipuis operam.
<girald_flor. carm. 1.97>	Inque voluminibus magni per saecla Gregorii
<girald_flor. carm. 1.98>	Romae pontificis repperit egregii
<girald_flor. carm. 1.99>	Quomodo dilectus domino cursum BENEDICTUS
<girald_flor. carm. 1.100>	Vitae complerit Italia celebri.
<girald_flor. carm. 1.101>	Commemoransque pater quoniam venerabilis idem
<girald_flor. carm. 1.102>	Oraculo fuerit sidereo monitus
<girald_flor. carm. 1.103>	Preque videns casus venturos dixerit omne
<girald_flor. carm. 1.104>	Hoc evertendum nobile coenobium,
<girald_flor. carm. 1.105>	Et quod luminibus mentis conspexerat ille,
<girald_flor. carm. 1.106>	Hic contemplatur corporis intuitu,
<girald_flor. carm. 1.107>	Dirigit ad dictam monachum studii regionem
<girald_flor. carm. 1.108>	Quendam de propriis, te, Aigulfe, pii.
<girald_flor. carm. 1.109>	Iamque revelatum sibimet divinitus ipse
<girald_flor. carm. 1.110>	Aiebat heros carus abunde deo,
<girald_flor. carm. 1.111>	Prefatus pergens citius quo frater, ibidem
<girald_flor. carm. 1.112>	Corpus deferret, o Benedicte, tuum.
<girald_flor. carm. 1.113>	Idem namque fuit vitae monachus venerandae
<girald_flor. carm. 1.114>	Atque placere deo concupiens supero,
<girald_flor. carm. 1.115>	Qui cuius fuerit sacratae religionis,
<girald_flor. carm. 1.116>	Cuius virtutis propositique boni,
<girald_flor. carm. 1.117>	Finis quippe probat, de quo secure beata
<girald_flor. carm. 1.118>	Omnis laus canitur mellifluis fidibus:
<girald_flor. carm. 1.119>	Nam remorans in coenobio causa Lirinensi
<girald_flor. carm. 1.120>	Exempli modicum pro studiis operum,
<girald_flor. carm. 1.121>	Insidias passus domini multas ab inimicis
<girald_flor. carm. 1.122>	Martirii palmam contigit eximiam.
<girald_flor. carm. 1.123>	Passio cuius honesta penes nos nunc retinetur
<girald_flor. carm. 1.124>	Iocundoque statu a populis colitur.
<girald_flor. carm. 1.125>	Interea non dispar huic fit visio sacra
<girald_flor. carm. 1.126>	In Cenomannensi civibus urbe piis,
<girald_flor. carm. 1.127>	Per gentes ut et hii corpus partes ad easdem
<girald_flor. carm. 1.128>	Ferrent germanae, o Benedicte, tuae
<girald_flor. carm. 1.129>	Et quos unius tumuli spatium retinebat
<girald_flor. carm. 1.130>	Deportarentur de medio pariter.
<girald_flor. carm. 1.131>	Hinc ab utrisque laboratur, quo pectore prompto
<girald_flor. carm. 1.132>	Parerent visis caelitus imperiis.
<girald_flor. carm. 1.133>	Egressi post haec Cenomannis, corde terebant
<girald_flor. carm. 1.134>	Gaudentes ducens mox iter Italiam,
<girald_flor. carm. 1.135>	Coenobium quoque divertunt de flore vocatum
<girald_flor. carm. 1.136>	Et hic accipiunt pulcrius hospitium.
<girald_flor. carm. 1.137>	Comperiunt vero dictum iussis Aigulfum
<girald_flor. carm. 1.138>	Intentum patris hoc iter arripere:
<girald_flor. carm. 1.139>	Ergo communi decreto tempore laeto
<girald_flor. carm. 1.140>	Lucis opus coeptum perficere statuunt,
<girald_flor. carm. 1.141>	Coniunctique simul blandi comites et amici
<girald_flor. carm. 1.142>	Adhesere sibi pluribus obsequiis,
<girald_flor. carm. 1.143>	Donec basilicam sancti Petri venientes
<girald_flor. carm. 1.144>	Romam pro precibus expeterent citius.
<girald_flor. carm. 1.145>	Sanctorum sed disiunguntur in Urbe locorum
<girald_flor. carm. 1.146>	A semet causa, ut venerentur ea,
<girald_flor. carm. 1.147>	Ut res vera fidelis habet, causae posituri
<girald_flor. carm. 1.148>	Inceptae finem caelitus utiliter.
<girald_flor. carm. 1.149>	Interea missis Aigulfus his memoratus
<girald_flor. carm. 1.150>	Quae se monstrarat velle palam nimium,
<girald_flor. carm. 1.151>	Scilicet eximios lustrare locos, operam dat
<girald_flor. carm. 1.152>	Explere iniunctum quod sibimet fuerat,
<girald_flor. carm. 1.153>	Caelica mandati pietate negocia sancti
<girald_flor. carm. 1.154>	Quam primum nota civibus angelicis.
<girald_flor. carm. 1.155>	Tunc castro tandem properat quod nunc vocitatur
<girald_flor. carm. 1.156>	Cassinum, cunctis aptius indigenis,
<girald_flor. carm. 1.157>	Imponensque viae finem paulisper ibidem
<girald_flor. carm. 1.158>	Eventum spectat ipse rei facilem,
<girald_flor. carm. 1.159>	Exorans illum placido de pectore, venit
<girald_flor. carm. 1.160>	Munere de cuius visio dicta sibi
<girald_flor. carm. 1.161>	Ac operi qui semet huic predestinat almo,
<girald_flor. carm. 1.162>	Non sineret sumi hoc iter in vacuum,
<girald_flor. carm. 1.163>	Dignetur sed thesauri thecam reserare
<girald_flor. carm. 1.164>	Rite sui, sicut est sibi pollicitus.
<girald_flor. carm. 1.165>	Confestim causa signi cuiusque peragrat
<girald_flor. carm. 1.166>	Cum loca cernendi lumine pervigili,
<girald_flor. carm. 1.167>	Huc illuc circumspiciens orbes oculorum
<girald_flor. carm. 1.168>	Volvit perpetuo sedulus intuitu.
<girald_flor. carm. 1.169>	Hic senior, hunc conspiciens id crebro gerentem,
<girald_flor. carm. 1.170>	Ipsum longevus sic prior alloquitur:
<girald_flor. carm. 1.171>	"Heus tu, quis nostras oris sedes adiisti,
<girald_flor. carm. 1.172>	Cuius respectu propositi, dic age."
<girald_flor. carm. 1.173>	Commissum presumit ad hoc depromere verbum
<girald_flor. carm. 1.174>	Nulla quaerenti vel racione seni,
<girald_flor. carm. 1.175>	Ac iterum percontatur dum re super ipsa,
<girald_flor. carm. 1.176>	Credere nec audet, audit ab hoc placide:
<girald_flor. carm. 1.177>	"Efficior cur non secreti conscius", inquit,
<girald_flor. carm. 1.178>	"Tanti vel iungis me tibi rebus in his?
<girald_flor. carm. 1.179>	Scandala forte caves prodentis: ne movearis,
<girald_flor. carm. 1.180>	In me nempe fidem invenies stabilem:
<girald_flor. carm. 1.181>	Dignaris si verba meis committere dictis
<girald_flor. carm. 1.182>	Haec divina, tuo proderit ingenio."
<girald_flor. carm. 1.183>	Ista dei famulus prediscens auribus ipsis
<girald_flor. carm. 1.184>	Gaudet, continuo multa putans animo
<girald_flor. carm. 1.185>	Antiquis quod inest sapientia preteritorum,
<girald_flor. carm. 1.186>	De longo quod habent tempore noticiam,
<girald_flor. carm. 1.187>	Quod deus omnipotens propter hoc miserit ipsum,
<girald_flor. carm. 1.188>	Post ceu proventus comprobat hoc placitus:
<girald_flor. carm. 1.189>	Ordine quaerenti gestarum caelitus illi
<girald_flor. carm. 1.190>	Rerum historiam texuit atque viam,
<girald_flor. carm. 1.191>	Visio quae sibimet fuerit monstrata superne,
<girald_flor. carm. 1.192>	Qua causa clarum venerit ad Latium.
<girald_flor. carm. 1.193>	Tum paulum senior defixus lumina terrae
<girald_flor. carm. 1.194>	Ac voci parcens denuo sic loquitur :
<girald_flor. carm. 1.195>	"Munere pro tali si premia digna rependis
<girald_flor. carm. 1.196>	Quae michi debentur et michi conveniunt,
<girald_flor. carm. 1.197>	Deputo dante deo tantis imponere votis
<girald_flor. carm. 1.198>	Finem iam, redeas letus ut ad propria,
<girald_flor. carm. 1.199>	Pedectis, pro quis tantum de corde laboris
<girald_flor. carm. 1.200>	Sumpsisti puro per tot amara viae".
<girald_flor. carm. 1.201>	Cuius verba perorantis cum disceret heros :
<girald_flor. carm. 1.202>	"Haec, inquam, per me fit mora nulla tibi:
<girald_flor. carm. 1.203>	Omnia quae poscis tribuo gratanter amico,
<girald_flor. carm. 1.204>	Quae possum studio cordis habere bono.
<girald_flor. carm. 1.205>	Facta recompenses tantum ioconde beatis
<girald_flor. carm. 1.206>	Dictis, promissi tute memor proprii.
<girald_flor. carm. 1.207>	Tempora lucifugae noctis cum videris," inquit,
<girald_flor. carm. 1.208>	"Dic tu ne somno des operam modico,
<girald_flor. carm. 1.209>	Sed dum cuncta silent, tum tecti limina linquens
<girald_flor. carm. 1.210>	Sub nudo stabis aeris axe vigil.
<girald_flor. carm. 1.211>	Tumque locum heremi quemquam conspexeris huius
<girald_flor. carm. 1.212>	Luminis ex ortu irradiare novi
<girald_flor. carm. 1.213>	Ac instar nivei montis fulgere, notato
<girald_flor. carm. 1.214>	Tunc signi certo nobilis indicio
<girald_flor. carm. 1.215>	Unde tuae finis curae statuatur, amice,
<girald_flor. carm. 1.216>	Munere caelesti invenietur ibi."
<girald_flor. carm. 1.217>	Ergo fidem verbis dat vir prefatus honestis
<girald_flor. carm. 1.218>	Et desiderii ardet amore pii.
<girald_flor. carm. 1.219>	Stratis excutitur vix prima parte quietis
<girald_flor. carm. 1.220>	Percepta, obsequitur mox senis imperio
<girald_flor. carm. 1.221>	Cumque plagam heremi predictae prospicit, ecce
<girald_flor. carm. 1.222>	Cernit perspicua luce micare locum,
<girald_flor. carm. 1.223>	Multis luminibus veluti facibus quoque densis
<girald_flor. carm. 1.224>	Illustret pulchram si quis abunde domum.
<girald_flor. carm. 1.225>	His visis heros terra caeloque verendus
<girald_flor. carm. 1.226>	Adgaudet iubilo pectoris immodico
<girald_flor. carm. 1.227>	Saeclorumque pio regi domino benedicens
<girald_flor. carm. 1.228>	Spectabat metam sic pie noctis ovans.
<girald_flor. carm. 1.229>	Iamque dies aderat, claro nondum tamen orbem
<girald_flor. carm. 1.230>	Complerat iubare sol oriens nitide,
<girald_flor. carm. 1.231>	Confestimque loco properat, per cuncta notator
<girald_flor. carm. 1.232>	Extiterat cuius impiger intrepidus.
<girald_flor. carm. 1.233>	Mox ibi comperiens quod quaesierat, vigilanti
<girald_flor. carm. 1.234>	Vota secundanti propria mente canit.
<girald_flor. carm. 1.235>	Namque locum subiens loculum reperit preciosum
<girald_flor. carm. 1.236>	Interius, vilem sed satis exterius.
<girald_flor. carm. 1.237>	Nomina pro foribus petrae prefixa supernae,
<girald_flor. carm. 1.238>	Intus erant quorum inclita busta nimis.
<girald_flor. carm. 1.239>	His, sicut voluit multum, postremo repertis
<girald_flor. carm. 1.240>	Evacuat tumulum protinus a latere,
<girald_flor. carm. 1.241>	Thesaurum vero multi precii patefactum
<girald_flor. carm. 1.242>	Concludit sportae unius in gremio,
<girald_flor. carm. 1.243>	Parvula sanctorum cinerum quae sporta tenetur
<girald_flor. carm. 1.244>	Nunc etiam in nostro ceu nova coenobio.
<girald_flor. carm. 1.245>	His ita perfectis comites adsunt, Cenomannis
<girald_flor. carm. 1.246>	Quos supra retulit sermo measse stili,
<girald_flor. carm. 1.247>	Optantes etiam quaesiti caelitus ipsi
<girald_flor. carm. 1.248>	Tandem thesauri participes fieri,
<girald_flor. carm. 1.249>	Tuncque viae primum causam propriae reserantes
<girald_flor. carm. 1.250>	Mutuo, de caelis se referunt monitos
<girald_flor. carm. 1.251>	Scilicet ut corpus, preclara Scolastica virgo,
<girald_flor. carm. 1.252>	Pergentes ferrent dulce tuum sibimet.
<girald_flor. carm. 1.253>	Mox quoque curabant regredi Christo iubilantes
<girald_flor. carm. 1.254>	Carpentesque viam tum pede retrogrado
<girald_flor. carm. 1.255>	Portantes margaritas facili preciosas
<girald_flor. carm. 1.256>	Dono quas superi reppererant domini.
<girald_flor. carm. 1.257>	Interea fines patriae iam iamque tenebant
<girald_flor. carm. 1.258>	Et loca iam regni proxima quaeque sui,
<girald_flor. carm. 1.259>	Continuo vox clara per alta silencia noctis
<girald_flor. carm. 1.260>	Hos conferre moras imperiosa vetat.
<girald_flor. carm. 1.261>	Hoc etiam papam Romanum tempore quidam
<girald_flor. carm. 1.262>	Per visum dictis talibus alloquitur:
<girald_flor. carm. 1.263>	"Cur te compositum stratis somnus piger abdit
<girald_flor. carm. 1.264>	Et curam regni non dat habere tibi?
<girald_flor. carm. 1.265>	Dimissa quoque communi cur utilitate
<girald_flor. carm. 1.266>	De rebus subdis assiduis propriis?
<girald_flor. carm. 1.267>	Ut tibi clarum sit quod dico, carere virorum
<girald_flor. carm. 1.268>	Magnorum tete noveris auxilio,
<girald_flor. carm. 1.269>	O Benedicte, tuo grandi caraeque sororis
<girald_flor. carm. 1.270>	Corporis abscessu pulveris atque sacri.
<girald_flor. carm. 1.271>	Ossa ferunt quidam horum cum corpore sancto
<girald_flor. carm. 1.272>	De Gallis patriae prorsus humanda suae".
<girald_flor. carm. 1.273>	Antistes his auditis Romanus et arma
<girald_flor. carm. 1.274>	Excussus lecto convocat et comites
<girald_flor. carm. 1.275>	Conaturque sequi discedentes, sibi iunctis
<girald_flor. carm. 1.276>	Languobardorum fortibus auxiliis.
<girald_flor. carm. 1.277>	Hoc Christi viso famuli metuunt alicuius
<girald_flor. carm. 1.278>	Fortunae casum flebilis horrificum :
<girald_flor. carm. 1.279>	Post se respiciunt ac se a tergo vehementer
<girald_flor. carm. 1.280>	Cernunt urgueri hostibus a nocuis.
<girald_flor. carm. 1.281>	Tunc pleni terrore solo sternuntur et ipsum
<girald_flor. carm. 1.282>	Exorant Christum Artificemque bonum,
<girald_flor. carm. 1.283>	Ut qui sanctorum voluit monstrare suorum
<girald_flor. carm. 1.284>	Magna sibi visu pignora sidereo,
<girald_flor. carm. 1.285>	Preciperet haec prescito tumulanda sepulcro
<girald_flor. carm. 1.286>	Deferri. Precibus annuit his dominus,
<girald_flor. carm. 1.287>	Illos densarum sic nube cava tenebrarum
<girald_flor. carm. 1.288>	Caelestis pietas occuluit citius,
<girald_flor. carm. 1.289>	Ut sibi posset obesse nichil, vim vero videndi
<girald_flor. carm. 1.290>	Sese subtraheret contrariis sibimet.
<girald_flor. carm. 1.291>	Ocius hinc, Christo donante timore malorum
<girald_flor. carm. 1.292>	Sublato, servi sic redeunt domini.
<girald_flor. carm. 1.293>	Utiliter tandem, quamvis gravitate laboris
<girald_flor. carm. 1.294>	Non parva, tanto explicito reditu
<girald_flor. carm. 1.295>	Divertunt in prediolum mox Aurelianis
<girald_flor. carm. 1.296>	Partibus impositum nomine Bonodium.
<girald_flor. carm. 1.297>	In quo sane loco dulci voluere quieti
<girald_flor. carm. 1.298>	Indulgere parum propter iter validum.
<girald_flor. carm. 1.299>	Interea veniens oculis quidam sine, matris
<girald_flor. carm. 1.300>	Sic utero fusus, incubat hic, precibus,
<girald_flor. carm. 1.301>	Vocibus hac magnis fidei compellat et oris
<girald_flor. carm. 1.302>	Te patrem nostrum, o Benedicte, pium,
<girald_flor. carm. 1.303>	Prestares ut ei quae forte negaverat illi
<girald_flor. carm. 1.304>	Invida naturae lumina vis propriae.
<girald_flor. carm. 1.305>	Vix una tenebris hora labente remotis
<girald_flor. carm. 1.306>	Oblato multum lumine perfruitur,
<girald_flor. carm. 1.307>	Illius Auctorem pariterque patrem Benedictum
<girald_flor. carm. 1.308>	Extollit laudum voce pius humili.
<girald_flor. carm. 1.309>	Huic operi magno placuit summae deitati
<girald_flor. carm. 1.310>	Addere mox aliud non minus egregium,
<girald_flor. carm. 1.311>	Ut demonstraret quantae virtutis adesset
<girald_flor. carm. 1.312>	Deportabatur cuius amando cinis.
<girald_flor. carm. 1.313>	Huic sanctae quidam pedibus languens medicinae
<girald_flor. carm. 1.314>	Accedit, per humum repere tum solitus,
<girald_flor. carm. 1.315>	Utpote membrorum qui vi cessante suorum
<girald_flor. carm. 1.316>	Delatus erat corporis officio.
<girald_flor. carm. 1.317>	Omnipotentis et auxilium deposcit, amicum
<girald_flor. carm. 1.318>	Christi per servum, te, Benedicte, suum:
<girald_flor. carm. 1.319>	Sic miro coepere modo semet bene nervi
<girald_flor. carm. 1.320>	Tendere non parvo tempore decidui
<girald_flor. carm. 1.321>	Arentesque diu venarum fonte meatus
<girald_flor. carm. 1.322>	Sanguinis infundi atque virere satis,
<girald_flor. carm. 1.323>	Sicque volente deo robur percepit ademptum
<girald_flor. carm. 1.324>	Inque pedes laetus constitit et validus
<girald_flor. carm. 1.325>	Atque suo curatori Iesu benedixit
<girald_flor. carm. 1.326>	Christo tum patri magnanimo meritis.
<girald_flor. carm. 1.327>	Qui locus ecclesiam retinet sacram Benedicti
<girald_flor. carm. 1.328>	Caelorum domino nunc in honore pii.
<girald_flor. carm. 1.329>	Cum placuisset abhinc animo decedere prompto,
<girald_flor. carm. 1.330>	Prediolum propius mox adeunt aliud.
<girald_flor. carm. 1.331>	Mille monasterio quingentis passibus ferme
<girald_flor. carm. 1.332>	Distabat, nomen huic Nova Villa datur.
<girald_flor. carm. 1.333>	In quo cum requiem spacio captant aliquanto
<girald_flor. carm. 1.334>	Quidam caecus eis obvius est inibi,
<girald_flor. carm. 1.335>	Impete qui forti facto sportam preciosus
<girald_flor. carm. 1.336>	Qua portabatur non dedit ipse cinis.
<girald_flor. carm. 1.337>	Quem vir corripere studuit prudens Aigulfus
<girald_flor. carm. 1.338>	Et revocare virum illicito fatuum,
<girald_flor. carm. 1.339>	Sed hic, angebat nimium quem lux oculorum
<girald_flor. carm. 1.340>	Perdita, non cessat multiplicare preces
<girald_flor. carm. 1.341>	Responditque modo nullo se posse revelli
<girald_flor. carm. 1.342>	Ab hac, ni visum primitus accipiat,
<girald_flor. carm. 1.343>	Et tantae fidei sese pronunciat esse,
<girald_flor. carm. 1.344>	Ut quodvis poscat, ipse pater capiat
<girald_flor. carm. 1.345>	Ac domino tribuente sibi concedere possit.
<girald_flor. carm. 1.346>	Hoc alii factum est ita continuo:
<girald_flor. carm. 1.347>	Precelsum magni meritum patris Benedicti
<girald_flor. carm. 1.348>	Non huius fidei defuit eximiae.
<girald_flor. carm. 1.349>	Cum mora nulla quidem fieret post hoc in eundo,
<girald_flor. carm. 1.350>	Obvius accurrit grex monachilis ovans
<girald_flor. carm. 1.351>	Floriaco Veteri, millenis passibus absens
<girald_flor. carm. 1.352>	Est qui coenobio, plebs simul indigena,
<girald_flor. carm. 1.353>	Et qui leticia germanorum veneranda
<girald_flor. carm. 1.354>	Ossa receperunt illic honorifice
<girald_flor. carm. 1.355>	Undecimo quinti mensis qui Iulius est nunc.
<girald_flor. carm. 1.356>	Hoc inibi festum cum iubilo peragunt
<girald_flor. carm. 1.357>	Atque redemptori sacrarum cantica laudum
<girald_flor. carm. 1.358>	Munere pro tanto continuant domino.
<girald_flor. carm. 1.359>	Cumque morantur, eo Cenomannica concio gaudens
<girald_flor. carm. 1.360>	Obvia procedit civibus ipsa suis :
<girald_flor. carm. 1.361>	Diximus hos etenim sancti comites Aigulfi
<girald_flor. carm. 1.362>	Et pro thesauro isse simul supero,
<girald_flor. carm. 1.363>	Ut corpus preclara tuum, Scolastica virgo,
<girald_flor. carm. 1.364>	Deferrent Christi imperio domini,
<girald_flor. carm. 1.365>	Huicque loco discit succedens rem bene gestam
<girald_flor. carm. 1.366>	Ac omnes actus, o Aigulfe, tuos,
<girald_flor. carm. 1.367>	Promissumque petit tribui sibi munus amice
<girald_flor. carm. 1.368>	Monstratumque deo principe magnifico.
<girald_flor. carm. 1.369>	Sed heros venerandus ait non velle bonorum
<girald_flor. carm. 1.370>	Se germanorum corpora dividere,
<girald_flor. carm. 1.371>	Et velut in primo iuncti mansere, secundo
<girald_flor. carm. 1.372>	Indivisibiles sic maneant tumulo.
<girald_flor. carm. 1.373>	His contra verbis dixere pii sapientes
<girald_flor. carm. 1.374>	Quique bono digni pectore consilii,
<girald_flor. carm. 1.375>	Dicentes etenim : "caelestis utrosque voluntas
<girald_flor. carm. 1.376>	Responsi fecit participes fieri
<girald_flor. carm. 1.377>	Inque labore pares tantumque viae subiistis
<girald_flor. carm. 1.378>	Divino iussu atque dei monitu.
<girald_flor. carm. 1.379>	Est ideo dignum partiri lance laboris
<girald_flor. carm. 1.380>	Fructus aequali vos in amore dei,"
<girald_flor. carm. 1.381>	Et non esse bonum duo maxima lumina vitae
<girald_flor. carm. 1.382>	Artaret parva unius ora loci,
<girald_flor. carm. 1.383>	Singula sanctorum cum possint nomina terrae
<girald_flor. carm. 1.384>	Singulae divisa per loca sufficere.
<girald_flor. carm. 1.385>	Prebuit assensum tandem sanctis Aygulfus
<girald_flor. carm. 1.386>	Prudens magnorum consiliis hominum.
<girald_flor. carm. 1.387>	Est quoque decretum vir ut idem membra patroni
<girald_flor. carm. 1.388>	Accipiat celebris, o Benedicte, tui,
<girald_flor. carm. 1.389>	Atque sinat socios devotus abire ferentes
<girald_flor. carm. 1.390>	Glebam germanae ipsius eximiae.
<girald_flor. carm. 1.391>	Non autem poterant oculo deprendere vero
<girald_flor. carm. 1.392>	Ossa beatorum et sibi dividere
<girald_flor. carm. 1.393>	Unius quae mixta sinus sportae retinebat.
<girald_flor. carm. 1.394>	Est ad hoc ventum utile consilium,
<girald_flor. carm. 1.395>	Ut componantur fuerant quae parva seorsum
<girald_flor. carm. 1.396>	Et quae magna loco partis in alterius.
<girald_flor. carm. 1.397>	Cumque diu super his nil certum posset haberi
<girald_flor. carm. 1.398>	Reque super tali nil semel ambigitur,
<girald_flor. carm. 1.399>	Imposuit finem summi regnator Olimpi
<girald_flor. carm. 1.400>	Huic causae tandem taliter ancipiti.
<girald_flor. carm. 1.401>	Nam populi pulsant utrique dei pietatem
<girald_flor. carm. 1.402>	Per noctis spatium continuis precibus
<girald_flor. carm. 1.403>	Detegerentur uti sibimet divinitus ista.
<girald_flor. carm. 1.404>	Mane dato cernunt exequias hominum.
<girald_flor. carm. 1.405>	Iamque ferebantur parvum defuncta duorum
<girald_flor. carm. 1.406>	Corpora, mas unus, alter erat mulier.
<girald_flor. carm. 1.407>	Consilio salubri capto, ferri puerorum
<girald_flor. carm. 1.408>	Exanimatorum corpora precipiunt.
<girald_flor. carm. 1.409>	Quod cum fit, tenerum maris posuere cadaver
<girald_flor. carm. 1.410>	Propter maioris ossa probe tumuli :
<girald_flor. carm. 1.411>	Mox mirum dictu tetigerunt membra iacentis
<girald_flor. carm. 1.412>	Defuncti pueri mortua membra satis,
<girald_flor. carm. 1.413>	Defuncto per defunctum reparatur avita
<girald_flor. carm. 1.414>	Vita salusque sui corporis aucta redit :
<girald_flor. carm. 1.415>	Sic etiam placuit debere minora puellae
<girald_flor. carm. 1.416>	Defunctae apponi artubus exanimis.
<girald_flor. carm. 1.417>	Sed deus hos voluit meritis ostendere sacris
<girald_flor. carm. 1.418>	Germanos carnis quomodo carne sui,
<girald_flor. carm. 1.419>	Ac signis ideo paribus decorare, tenebat
<girald_flor. carm. 1.420>	Gloria quos eadem tempore continuo.
<girald_flor. carm. 1.421>	Protinus ergo puella salit de funere mortis,
<girald_flor. carm. 1.422>	Auctor laudatur virgineumque decus,
<girald_flor. carm. 1.423>	Gaudentesque sui deducebant sat amici
<girald_flor. carm. 1.424>	Ad sua, quam flentes attulerant graviter.
<girald_flor. carm. 1.425>	Anticum renovatur et intactum quoque signum
<girald_flor. carm. 1.426>	Pulcrius hic actum post, Helisee, tuum.
<girald_flor. carm. 1.427>	Christus ut omnipotens sanctum patrem Benedictum
<girald_flor. carm. 1.428>	Monstraret canis non minimum patribus,
<girald_flor. carm. 1.429>	Rite prophetarum factis pius extulit ipsum,
<girald_flor. carm. 1.430>	Virtutum titulis condecorans niveis.
<girald_flor. carm. 1.431>	Veridicae vocis sermo completur in illo:
<girald_flor. carm. 1.432>	"In me qui credit quae facio peragit".
<girald_flor. carm. 1.433>	Sic laetis omnes animis regem benedicunt
<girald_flor. carm. 1.434>	Cunctorum claro oris et in iubilo,
<girald_flor. carm. 1.435>	Quaeque tecta sibi fuerant, reserare fideli
<girald_flor. carm. 1.436>	Dignatur sole clarius indicio.
<girald_flor. carm. 1.437>	Horum de sensu dubitatio pellitur omnis
<girald_flor. carm. 1.438>	Illos quae super his multa diu tenuit:
<girald_flor. carm. 1.439>	Contio convertit Cenomannica se referendum
<girald_flor. carm. 1.440>	Ad sanctae corpus virginis utilius,
<girald_flor. carm. 1.441>	Quod scapulis positum toto deferre laborant
<girald_flor. carm. 1.442>	Nisu cum modulis dulcibus ad propria.
<girald_flor. carm. 1.443>	Sic quoque basilica tunc sumptibus aedificata
<girald_flor. carm. 1.444>	Non parvis, rebus atque necessariis,
<girald_flor. carm. 1.445>	Temporis in brevitate deo servire paratis
<girald_flor. carm. 1.446>	Sexus feminei pluribus appositis,
<girald_flor. carm. 1.447>	Illustres claris veniunt patribus famulantes
<girald_flor. carm. 1.448>	Huc, Christo pompis omnibus expositis,
<girald_flor. carm. 1.449>	Inmodicisque monasterium signis decoratur
<girald_flor. carm. 1.450>	Istud per meritum virginis eximiae,
<girald_flor. carm. 1.451>	Conspicuique tulere viri corpus, quod habebant
<girald_flor. carm. 1.452>	Caelitus ostensum, o Benedicte, tui,
<girald_flor. carm. 1.453>	Mummolus atque domo Petri posuere beati
<girald_flor. carm. 1.454>	Abba, tu, tantum tunc Aigulfus ovans.
<girald_flor. carm. 1.455>	Quod grandi studio servantes, plura serebant
<girald_flor. carm. 1.456>	Inter se, quonam huic tumulum facerent
<girald_flor. carm. 1.457>	Et qua parte monasterii, per vota faventes
<girald_flor. carm. 1.458>	Sancta voluntati magnificae domini.
<girald_flor. carm. 1.459>	Re super hac animos horum non parva modestos
<girald_flor. carm. 1.460>	Anxietas longo tempore subdiderat.
<girald_flor. carm. 1.461>	Plane priore loco glebam pietas removendam
<girald_flor. carm. 1.462>	Prescierat sancti esse superna viri:
<girald_flor. carm. 1.463>	Illius ergo solum tumulo previdit honestum
<girald_flor. carm. 1.464>	Climate formoso finis in alterius.
<girald_flor. carm. 1.465>	Iamque diu perquirebat venerabilis abba
<girald_flor. carm. 1.466>	In facto tali commoda consilii;
<girald_flor. carm. 1.467>	Furta precum querens stratis consueta relictis
<girald_flor. carm. 1.468>	Extra progreditur, sicut erat solitus,
<girald_flor. carm. 1.469>	Et petit ut divina sibi clemencia sanum
<girald_flor. carm. 1.470>	Inter tunc alia consilium tribuat,
<girald_flor. carm. 1.471>	Sub divo positus, quonam sacrata locaret
<girald_flor. carm. 1.472>	Membra loco. Christus affuit his precibus
<girald_flor. carm. 1.473>	Et eius clemens auris, quae iusta petentes
<girald_flor. carm. 1.474>	Mox audire suos adsolet en famulos.
<girald_flor. carm. 1.475>	Nam lux ante dei sanctae frontem genitricis
<girald_flor. carm. 1.476>	Basilicae summo visa venire polo
<girald_flor. carm. 1.477>	Protendique loco, fulgens in eum facis instar,
<girald_flor. carm. 1.478>	Quo nunc servantur condita membra patris.
<girald_flor. carm. 1.479>	Mummolus ut vidit dubio fidissimus omni
<girald_flor. carm. 1.480>	Postposito vere credidit et facile,
<girald_flor. carm. 1.481>	Quod locus hic membris hic aptior esset humandis
<girald_flor. carm. 1.482>	Patroni celebris, o Benedicte, tuis.
<girald_flor. carm. 1.483>	Posthabitis igitur curis mordacibus heros
<girald_flor. carm. 1.484>	Ipse fidem visis exibet omnimodis,
<girald_flor. carm. 1.485>	In melius quoque basilicam componit eandem
<girald_flor. carm. 1.486>	Et patri studio ornat eam nimio,
<girald_flor. carm. 1.487>	Atque dium quarto decimi mensis tumulantur,
<girald_flor. carm. 1.488>	Quo sibi monstratur, nobilis ossa ducis,
<girald_flor. carm. 1.489>	Et multi terram precii cum laudibus almis
<girald_flor. carm. 1.490>	Terrae mox humili reddere persatagit,
<girald_flor. carm. 1.491>	Thesaurumque satis magnum vili tegit urna
<girald_flor. carm. 1.492>	Ingenti pompa plebeque multimoda.
<girald_flor. carm. 1.493>	Quippe deo dilectus adest et amabilis idem
<girald_flor. carm. 1.494>	Vere thesaurus pro meritis iugibus :
<girald_flor. carm. 1.495>	Multarum testatur amica salus animarum
<girald_flor. carm. 1.496>	Sanaque multorum portio debilium,
<girald_flor. carm. 1.497>	Quae tribuuntur honore viri per saecula tanti
<girald_flor. carm. 1.498>	A rerum domino omnipotente deo,
<girald_flor. carm. 1.499>	Atque locus cuius semper sit nobilitatis
<girald_flor. carm. 1.500>	Actibus ex hominis discitur eximii.
<girald_flor. carm. 1.501>	Demonstravit ei vero spherae deus instar
<girald_flor. carm. 1.502>	Mundum patrono lumine mirifico;
<girald_flor. carm. 1.503>	Sic autem vidisse locum studiosius illum
<girald_flor. carm. 1.504>	Creditur et miro plus coluisse modo,
<girald_flor. carm. 1.505>	Esse vehenda sui quo sedibus ossa relictis
<girald_flor. carm. 1.506>	Dono prescivit largifluo domini.
<girald_flor. carm. 1.507>	In quo monstrantur tantis miracula signis,
<girald_flor. carm. 1.508>	Ut, si scribantur, codicis indigeant,
<girald_flor. carm. 1.509>	Concedente dei Iesu virtute potenti
<girald_flor. carm. 1.510>	Et Salvatoris numine multiplici,
<girald_flor. carm. 1.511>	Cui regnum cum patre bono, cum flamine sancto,
<girald_flor. carm. 1.512>	Imperiumque manet fortius atque viget
<girald_flor. carm. 1.513>	Nunc et in aeternum, sociali iure per evum
<girald_flor. carm. 1.514>	Cum sanctis Amen omnibus omne decens.
<girald_flor. carm. 2.1>	In laudem nunc tota dies expenditur irta
<girald_flor. carm. 2.2>	Caelorum regis et, Benedicte, tui.
<girald_flor. carm. 2.3>	Mota fuere loco iusti pia membra prophetae,
<girald_flor. carm. 2.4>	Ossa patris proprio mota fuere loco.
<girald_flor. carm. 2.5>	Signa dedit dominus Christo nascente supernus,
<girald_flor. carm. 2.6>	In servi adventu signa dedit dominus.
<girald_flor. carm. 2.7>	Cuncta videns oculus totum sibi congregat orbem
<girald_flor. carm. 2.8>	Et mundum salvat cuncta videns oculus.
<girald_flor. carm. 2.9>	Tollitur ad superos meritis vivacibus Enoc,
<girald_flor. carm. 2.10>	Atque pater merito tollitur ad superos.
<girald_flor. carm. 2.11>	Sol veluti nitidus iusti regno radiabunt,
<girald_flor. carm. 2.12>	Fulgebitque bonus sol veluti nitidus.
<girald_flor. carm. 2.13>	Subvenias famulis Iesu servire paratis,
<girald_flor. carm. 2.14>	Et, Benedicte, tuis subvenias famulis.
<girald_flor. carm. 2.15>	In saeclo gaudent alii rebusque caducis,
<girald_flor. carm. 2.16>	Et nos in domino eius et auxilio
<girald_flor. carm. 2.17>	Servorumque sui niveo coetu benedicto,
<girald_flor. carm. 2.18>	In patre presertim conplacito superis,
<girald_flor. carm. 2.19>	Illius ac festo, fines invisere nostros
<girald_flor. carm. 2.20>	Quo voluit, sic nos conciliare deo,
<girald_flor. carm. 2.21>	Cuius honorificum corpus sanctaeque sororis
<girald_flor. carm. 2.22>	Defertur hodie finibus Italiae
<girald_flor. carm. 2.23>	Ex iussu domini votoque sui, memorandum
<girald_flor. carm. 2.24>	Per hominem temet, o Aigulfe sacer.
<girald_flor. carm. 2.25>	A quo pervigili dum totus cernitur orbis,
<girald_flor. carm. 2.26>	Pre reliquis istum vidit amando locum,
<girald_flor. carm. 2.27>	Virtutum titulis vitam qui duxit honestam,
<girald_flor. carm. 2.28>	Dormivit somno post alacer placido,
<girald_flor. carm. 2.29>	Tunc aulae sidus rutilum caelestis et amplum,
<girald_flor. carm. 2.30>	Inter caelorum astra minora bonum.
<girald_flor. carm. 2.31>	Succurras, deposco, gregi divinitus isti
<girald_flor. carm. 2.32>	Officiat sollers qui tibi, sancte pater:
<girald_flor. carm. 2.33>	Divine preceptor, ave, legis preciosae
<girald_flor. carm. 2.34>	Et sidus caelum decorans predulce per evum!
<girald_flor. carm. 2.35>	Nunc et humum visens nosmet, Benedicte, guberna,
<girald_flor. carm. 2.36>	Quo te laetemur lepidum patrem venerantes
<girald_flor. carm. 2.37>	Infantes, pueri, docte, iuvenes et adulti,
<girald_flor. carm. 2.38>	Flos quoque virgineus canisque senes reverendi.
<girald_flor. carm. 2.39>	Mirificat dominus famulos per saecula caros,
<girald_flor. carm. 2.40>	Rite suos summus mirificat dominus.
<girald_flor. carm. 2.41>	Laus, Benedicte, tibi populo modulatur ab omni,
<girald_flor. carm. 2.42>	Plauditur atque tuis laus, Benedicte, tibi.
<girald_flor. carm. 2.43>	Lumen ovans decorat noctem patris sub honorem,
<girald_flor. carm. 2.44>	Atque diem domino lumen ovans decorat.
<girald_flor. carm. 2.45>	Flos, paradise, tuus caelestem migrat ad aulam,
<girald_flor. carm. 2.46>	Ad Gallos transit flos, paradise, tuus.
<girald_flor. carm. 2.47>	Fraglat odor nitidus Christi quicunque fidelis,
<girald_flor. carm. 2.48>	In templo Iesu fraglat odor nitidus.
<girald_flor. carm. 2.49>	Laetificat veniens convivas sponsus amicos,
<girald_flor. carm. 2.50>	Nos pater ore decens laetificat veniens.
<girald_flor. carm. 2.51>	Laudibus in domini mundus pie concrepat omnis,
<girald_flor. carm. 2.52>	Consonat en orbis laudibus in domini,
<girald_flor. carm. 2.53>	Mellifluis fidibus recinit sua carmina David,
<girald_flor. carm. 2.54>	Cantica datque chorus mellifluis fidibus.
<girald_flor. carm. 2.55>	Legifer adveniens Hebreum confovet agmen,
<girald_flor. carm. 2.56>	Laetificat plebem legifer adveniens:
<girald_flor. carm. 2.57>	Gallia, plaude satis, baptismate lota fideli,
<girald_flor. carm. 2.58>	Adventu patris, Gallia, plaude satis!
<girald_flor. carm. 2.59>	Nocte super media dicendum surgitur odas
<girald_flor. carm. 2.60>	Grexque deo vigilat nocte super media.
<girald_flor. carm. 2.61>	Pectora cuncta stupent sanctarum munera laudum,
<girald_flor. carm. 2.62>	Concentum dulcem pectora cuncta stupent.
<girald_flor. carm. 2.63>	Lucifer exoriens tenebras depellit iniquas,
<girald_flor. carm. 2.64>	Nunc venit adgaudens lucifer exoriens,
<girald_flor. carm. 2.65>	Somnus iners fugiat, fervet devocio nostra,
<girald_flor. carm. 2.66>	In lucis hora somnus iners fugiat.
<girald_flor. carm. 2.67>	Plebibus attonitis Christus de morte resurgit,
<girald_flor. carm. 2.68>	Missa datur celebris plebibus attonitis.
<girald_flor. carm. 2.69>	Omnia melle fluunt domino de virgine nato,
<girald_flor. carm. 2.70>	In patris festum omnia melle fluunt,
<girald_flor. carm. 2.71>	Organa disparibus modulis iocunda novantur,
<girald_flor. carm. 2.72>	Nervis nunc dantur organa disparibus.
<girald_flor. carm. 2.73>	Sacra dies trahitur per gaudia sancta benigni,
<girald_flor. carm. 2.74>	Festivo cultu sacra dies trahitur.
<girald_flor. carm. 2.75>	Francia, proveheris per Christum fortis ad altum,
<girald_flor. carm. 2.76>	En virtute patris, Francia, proveheris!
<girald_flor. carm. 2.77>	Una salus miseris Iesu clemencia nostri,
<girald_flor. carm. 2.78>	Regula patroni una salus miseris.
<girald_flor. carm. 2.79>	Carmina conplaceant, nostri regnator Olimpi,
<girald_flor. carm. 2.80>	O Benedicte, dicens: carmina complaceant.
<girald_flor. carm. 2.81>	Omnipotens dominus, cui certe placet, miseretur,
<girald_flor. carm. 2.82>	Quem vult indurat, pectoris ob merita :
<girald_flor. carm. 2.83>	Sic pie respexit magnum patrem monachorum
<girald_flor. carm. 2.84>	Propicium famulis, o Benedicte, tuis,
<girald_flor. carm. 2.85>	Quem sic in caelo terraque benignus honorat,
<girald_flor. carm. 2.86>	Cui nomen grandis gracia contribuit.
<girald_flor. carm. 2.87>	Gloria dupla tibi, patria nam nobilis una,
<girald_flor. carm. 2.88>	Huius in exilii altera valle gravi.
<girald_flor. carm. 2.89>	Hic pater eximius Romae de liberiori
<girald_flor. carm. 2.90>	Exortus genere floruit aegregie;
<girald_flor. carm. 2.91>	A puero gessit canae sacra viscera mentis,
<girald_flor. carm. 2.92>	Excedens annos exiguus teneros
<girald_flor. carm. 2.93>	Lubricus illecebris animum subdit quoque nullis,
<girald_flor. carm. 2.94>	Virtuti potius iusticiaeque bonus,
<girald_flor. carm. 2.95>	Posthabitis opibus Romae rebusque paternis
<girald_flor. carm. 2.96>	Florida preposuit, o paradise, tui
<girald_flor. carm. 2.97>	Omnimodoque placere cupit domino sacer heros
<girald_flor. carm. 2.98>	Intentus caelo totus amore pio:
<girald_flor. carm. 2.99>	Gloria virtutum mundo preclara tuarum,
<girald_flor. carm. 2.100>	Insinuant tantum pro pietate virum.
<girald_flor. carm. 2.101>	Suscitat extinctos et dat discedere sanos,
<girald_flor. carm. 2.102>	Addictos morti vivere dat meritis,
<girald_flor. carm. 2.103>	Diversi morbos generis medicamine primo,
<girald_flor. carm. 2.104>	Orando, curat atque medendo levat.
<girald_flor. carm. 2.105>	Munere plena dei tellus permaxima vivit,
<girald_flor. carm. 2.106>	Vis humana cluit munere plena dei.
<girald_flor. carm. 2.107>	Respiciens dominus Petrum de morte reduxit,
<girald_flor. carm. 2.108>	Te, Benedicte, sacrat respiciens dominus.
<girald_flor. carm. 2.109>	Vir pietate bonus regnum percepit honestum,
<girald_flor. carm. 2.110>	Regno prefertur vir pietate bonus.
<girald_flor. carm. 2.111>	Mens bona glorificat Abraham primum patriarcham
<girald_flor. carm. 2.112>	Legiferumque sua mens bona glorificat;
<girald_flor. carm. 2.113>	Sobrietas renitet mundo venerabilis Isaac,
<girald_flor. carm. 2.114>	Patronique quater sobrietas renitet;
<girald_flor. carm. 2.115>	Floruit ex merito, fertis, patientia Iacob,
<girald_flor. carm. 2.116>	Vir carus domino floruit ex merito;
<girald_flor. carm. 2.117>	Virginitas animi castum Ioseph decoravit,
<girald_flor. carm. 2.118>	Est, Benedicte, tibi virginitas animi;
<girald_flor. carm. 2.119>	Inclita simplicitas Samuel conmendat amandum,
<girald_flor. carm. 2.120>	Patrem nobilitat inclita simplicitas.
<girald_flor. carm. 2.121>	Mente puer humili iustus mox regna meretur,
<girald_flor. carm. 2.122>	Prendit regna poli mente puer humili.
<girald_flor. carm. 2.123>	Elegitur sapiens Salomon populo dominari,
<girald_flor. carm. 2.124>	Ad fratrum plebem elegitur sapiens.
<girald_flor. carm. 2.125>	Legibus in domini magnus nituit Benedictus,
<girald_flor. carm. 2.126>	Helias valuit legibus in domini;
<girald_flor. carm. 2.127>	Vestigium sequitur patris Heliseus honesti,
<girald_flor. carm. 2.128>	Atque ducis Maurus vestigium sequitur.
<girald_flor. carm. 2.129>	Concentu parili, fratres, et mente fruamur
<girald_flor. carm. 2.130>	Insignis iubilo festi patris Benedicti,
<girald_flor. carm. 2.131>	Qui micuit tanquam preclarum sidus in orbe,
<girald_flor. carm. 2.132>	Nubila depellens et mundi florida spernens,
<girald_flor. carm. 2.133>	Aevi principio faciens miracula, multis
<girald_flor. carm. 2.134>	Prodigiis ventura canens saeclo prop<er>anti,
<girald_flor. carm. 2.135>	Fulgurat ignoti facies iubaris bene mundo,
<girald_flor. carm. 2.136>	Terrarum totus placide quo cernitur orbis
<girald_flor. carm. 2.137>	In noctis medio, sed et haec tellus tumulandis
<girald_flor. carm. 2.138>	Optatur membris mira pietate beatis.
<girald_flor. carm. 2.139>	Gloria, laus et honor regi regum pie Christo,
<girald_flor. carm. 2.140>	Qui sic mirificat proprios per saecula servos.
<girald_flor. carm. 3.1>	Rite diem festum colimus, mundo venerandum
<girald_flor. carm. 3.2>	In toto, sanctae domini Mariae genitricis,
<girald_flor. carm. 3.3>	Quae preclara thronum caeli conscendit ad altum
<girald_flor. carm. 3.4>	Ingenti pompa, sanctorum cum comitatu.
<girald_flor. carm. 3.5>	Ergo, dei mater, miseris succurre, pusillis
<girald_flor. carm. 3.6>	Adsis et desolatos refove, sacra virgo,
<girald_flor. carm. 3.7>	Ora pro populo, pariter pro supplice clero
<girald_flor. carm. 3.8>	Et pro femineo sexu devota rogato,
<girald_flor. carm. 3.9>	Optima cuius odor ceu balsama nectare multo
<girald_flor. carm. 3.10>	Funditur aut pulchri vernancia lilia campi.
<girald_flor. carm. 3.11>	Fasciculus mirrae sponso tua membra superno
<girald_flor. carm. 3.12>	Consecrata, favos liquidi superancia mellis.
<girald_flor. carm. 3.13>	Semper ave, Christi genitrix et virgo fidelis,
<girald_flor. carm. 3.14>	Stella maris, tu porta poli, saecli reparatrix,
<girald_flor. carm. 3.15>	Cuius in eximiae preclaro virginitatis
<girald_flor. carm. 3.16>	Electi merito sacrantur caelitus omnes:
<girald_flor. carm. 3.17>	Hinc exaltaris hodie super astra polorum,
<girald_flor. carm. 3.18>	Angelicos super, alma, choros, per quam paradisi
<girald_flor. carm. 3.19>	Panduntur hodie nobis portae, reverenda,
<girald_flor. carm. 3.20>	Quas intras inter cunctas mulier benedicta.
<girald_flor. carm. 3.21>	Cantica sic dicunt de te: "vidi speciosam
<girald_flor. carm. 3.22>	Ceu volucrem, quae felle caret, rivos per aquarum
<girald_flor. carm. 3.23>	Currentem, cuius dulcedo decens inopina,
<girald_flor. carm. 3.24>	Vallabant flores et eam quasi vere sereno."
<girald_flor. carm. 3.25>	Tute redi, Sunamitis, ovans quo te videamus,
<girald_flor. carm. 3.26>	Sicut qui digne gaudent, habitatio nostra
<girald_flor. carm. 3.27>	In te cuncta, dei mater, mundi induperatrix,
<girald_flor. carm. 3.28>	Pro servis deposce tuis natum tibi carum.
<girald_flor. carm. 3.29>	"Gens -  inquid - claram me tota loquetur et amplam,
<girald_flor. carm. 3.30>	Maxima nam mihimet fecit qui pollet ubique."
<girald_flor. carm. 3.31>	Cuius virginei quo dona favore pudoris
<girald_flor. carm. 3.32>	Exequar ignoro, portas quod cuncta regentem.
<girald_flor. carm. 3.33>	En oculi, regina, tui divinitus orbis
<girald_flor. carm. 3.34>	Tanquam fons Esebon piscinae nobilioris
<girald_flor. carm. 3.35>	In porta quae fit genitae multiplicitatis,
<girald_flor. carm. 3.36>	Divini fructus in te tibi nunc animantur.
<girald_flor. carm. 3.37>	Virgo Maria, nites cunctum benedicta per aevum:
<girald_flor. carm. 3.38>	Viscera nempe tui meruerunt lucida Christum
<girald_flor. carm. 3.39>	Ferre, decora super natas felicius omnes
<girald_flor. carm. 3.40>	Israel, unguentis et aromate plena superno.
<girald_flor. carm. 3.41>	Tota dies laudis cumulum dicatur in altum,
<girald_flor. carm. 3.42>	Haec et cum iubilo personet a populo.
<girald_flor. carm. 3.43>	Virginis hinc recitant pueri, iuvenes in honore
<girald_flor. carm. 3.44>	Atque senum coetus nobilium niveus.
<girald_flor. carm. 3.45>	Sumitur in caelum genitrix pulcherrima Christi,
<girald_flor. carm. 3.46>	Gaudet et angelicus civis et obsequitur,
<girald_flor. carm. 3.47>	Lucis ad aethereae talamum vehitur bona virgo,
<girald_flor. carm. 3.48>	In quo rex miro considet in solio.
<girald_flor. carm. 3.49>	Plurimus occurrit sanctorum sede senatus
<girald_flor. carm. 3.50>	De caeli, "te, Christe - canit - laudemus amice",
<girald_flor. carm. 3.51>	Virgineumque decus presertim voce triumphat,
<girald_flor. carm. 3.52>	Cordis ob hoc modulisque frequentibus organa dicit.	
<girald_flor. carm. 3.53>	Virgo, dei mater, David clarissima proles,
<girald_flor. carm. 3.54>	Funde preces nato pro famulis proprio,
<girald_flor. carm. 3.55>	Premia perpetuae quo iam potiora coronae
<girald_flor. carm. 3.56>	Possimus digne te duce percipere.
<girald_flor. carm. 3.57>	Tu cunctas hereses perimis virtute <perhenni>
<girald_flor. carm. 3.58>	Pulchraque das seclis gaudia perfacilis.
<girald_flor. carm. 3.59>	Angelicis credens dictis magni Gabrielis,
<girald_flor. carm. 3.60>	Post partum pueri virgo, nites celebris.
<girald_flor. carm. 3.61>	Fortunata tuo placuisti femina Christo
<girald_flor. carm. 3.62>	Exemplo, titulis dignior his nitidis,
<girald_flor. carm. 3.63>	Imperium regni retines post, splendida, natum,
<girald_flor. carm. 3.64>	De te caelorum nam generas dominum.	
<girald_flor. carm. 3.65>	Laus veneranda bonis Iesu clementia Christi,
<girald_flor. carm. 3.66>	Virgo Maria dei laus veneranda bonis.
<girald_flor. carm. 3.67>	Omnis ubique colit Iesum super astra benignum,
<girald_flor. carm. 3.68>	Sic matrem domini omnis ubique colit.
<girald_flor. carm. 3.69>	Tollitur ad superos meritis vivacibus Enoc,
<girald_flor. carm. 3.70>	Post partum virgo tollitur ad superos.
<girald_flor. carm. 3.71>	Caelicolae iubilant Christo scandente superna,
<girald_flor. carm. 3.72>	Propter heri Mariam caelicolae iubilant.
<girald_flor. carm. 3.73>	Obsequio celebri vir fertur ad alta fidelis,
<girald_flor. carm. 3.74>	Femina summa petit obsequio celebri.
<girald_flor. carm. 3.75>	Obvia turba fuit puerorum plurima Christo,
<girald_flor. carm. 3.76>	Ac eius matri obvia turba fuit.
<girald_flor. carm. 3.77>	Subvenias populo, petimus, fili inclite David,
<girald_flor. carm. 3.78>	Oramus, virgo, subvenias populo.
<girald_flor. carm. 3.79>	Virgineum specimen laetum citharizat honorem
<girald_flor. carm. 3.80>	Et dominae carmen virgineum specimen.
<girald_flor. carm. 3.81>	Munera perpetuae nobis da, Christe, salutis,
<girald_flor. carm. 3.82>	Sponsaque, da patriae munera perpetuae.
<girald_flor. carm. 3.83>	Cuncta venena fugat superi benedictio Christi,
<girald_flor. carm. 3.84>	Sic mulier sancta cuncta venena fugat.
<girald_flor. carm. 3.85>	Vocibus angelicis credens genuit cito Sarra,
<girald_flor. carm. 3.86>	Dansque fidem peperit vocibus angelicis.
<girald_flor. carm. 3.87>	Quae generas dominum mundo venerabilis extas,
<girald_flor. carm. 3.88>	Ad caelum migras quae dominum generas.
<girald_flor. carm. 3.89>	Ludimus heroico versu, matrona perhennis,
<girald_flor. carm. 3.90>	Nunc tibi promeritos iterum sacramus honores,
<girald_flor. carm. 3.91>	Quae Gabriele salutaris precone superno.
<girald_flor. carm. 3.92>	Pneumate mox uterum sancto gravidata beatum
<girald_flor. carm. 3.93>	Tempore decurso Iesum cum lumine magno
<girald_flor. carm. 3.94>	Virgo paris, populum salvat qui crimine fidum.
<girald_flor. carm. 3.95>	Nutritur nimia pulchrae cura genitricis,
<girald_flor. carm. 3.96>	Pascitur et modico lactis sumptu venerandi,
<girald_flor. carm. 3.97>	Huncque resurgentem devicto funere cernens
<girald_flor. carm. 3.98>	Altaque scandentem caelorum plaudis in aevum,
<girald_flor. carm. 3.99>	Uberius hodie magna cum luce triumphas
<girald_flor. carm. 3.100>	Ad dextram nati residens solio rutilanti.