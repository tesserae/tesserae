<carm_comp. 1.1>	Ianuarius, December et Augustus pariter
<carm_comp. 1.2>	Quarto nonas et kalendas habent nono decimo
<carm_comp. 1.3>	Terque deno terminantur ac uno diluculo.
<carm_comp. 2.1>	Inde Martius cum Maio, cum Octimbre Iulius
<carm_comp. 2.2>	Sexto nonas dant kalendas et septimo decimo,
<carm_comp. 2.3>	Unum post triginta diem procul habent dubio.
<carm_comp. 3.1>	Tunc Aprilis et November, September et Iunius
<carm_comp. 3.2>	Quarto nonas simul gestant et octavo decimo
<carm_comp. 3.3>	Kalendarum, in tricenis consum<m>antur diebus.
<carm_comp. 4.1>	Quarto nonas mensis Nume, sexto atque decimo
<carm_comp. 4.2>	Kalendarum, quater denos bis et dies optinet,
<carm_comp. 4.3>	Novem quippe et viginti, dum bis<s>extus aderit.
<carm_comp. 5.1>	Omnis mensis bis quaternis idibus distinguitur,
<carm_comp. 5.2>	Suos quosque in kalendis pro querenda feria
<carm_comp. 5.3>	Regulares annotatos habet insequentibus.
<carm_comp. 6.1>	Martius inprimis quinque ac November totidem,
<carm_comp. 6.2>	Sic Aprilis portat unum, Iulius similiter,
<carm_comp. 6.3>	Tresque Maius nemphe gestat Ianus et concorditer.
<carm_comp. 7.1>	Capit Iunius ex equo sex cum Februario,
<carm_comp. 7.2>	Solus quattuor Augustus Octimberque dyadem,
<carm_comp. 7.3>	Septem septimus September cum Decembre decimo.
<carm_comp. 8.1>	De quocumque cupis mense invenire feriam
<carm_comp. 8.2>	In kalendis, regularem concurrenti annuo
<carm_comp. 8.3>	Iunge simul et septenum divide per numerum.
<carm_comp. 9.1>	Erunt cumque minus septem, ipsa erit feria;
<carm_comp. 9.2>	Quodsi crescunt extra septem idem septem abstrahe,
<carm_comp. 9.3>	Nam si tantum septem erunt, fit profecto septima.
<carm_comp. 10.1>	Ordo namque concurrentum, ne fallendo proruat,
<carm_comp. 10.2>	Seriatim prenotatur sub metrorum regula,
<carm_comp. 10.3>	Quo tenacius effari decantando valeant.
<carm_comp. 11.1>	Primus quippe cum bissexto, secundus ac tertius,
<carm_comp. 11.2>	Quartus, sextus fit bissextus, septimus in ordine,
<carm_comp. 11.3>	Primus ac secundus, quartus cum bissexti nomine.
<carm_comp. 12.1>	Quintus, sextus septimusque, bissextilis geminus,
<carm_comp. 12.2>	Tertius quartusque, quintus, cum bissexto septimus,
<carm_comp. 12.3>	Primus ac secundus, ternus, fit bissextus quintides.
<carm_comp. 13.1>	Sextus, septimus et primus, cum bissexto tertius,
<carm_comp. 13.2>	Quartus, quintus, sextus, in quo finem capit numerus.
<carm_comp. 13.3>	Tumque demum revolutus ad primum recurritur.
<carm_comp. 14.1>	Leve manus digitorum summitates quattuor
<carm_comp. 14.2>	Nemphe ferias ostendunt percurrente pol<l>ice,
<carm_comp. 14.3>	Que per septem revolvuntur septimane nomine.
<carm_comp. 15.1>	Primam tibi prodit index ac secundam medius,
<carm_comp. 15.2>	Medicusque ternam pandit, quartam quoque minimus,
<carm_comp. 15.3>	Quintam, sextam septimamque ternis clarent artubus.
<carm_comp. 16.1>	Lunam vero kalendarum si scire desideras,
<carm_comp. 16.2>	Aepactalem, quotum tenet annus presens, calculum
<carm_comp. 16.3>	Sume et mensis, de quo cupis, iunge regularibus.
<carm_comp. 17.1>	Nam September quinque capit et Octuber totidem,
<carm_comp. 17.2>	Septem exhibet November, tot December retinet,
<carm_comp. 17.3>	Bifrons Ianus novem portat, Martius similiter.
<carm_comp. 18.1>	Februarius fert decem, tot Aprilis vendicat,
<carm_comp. 18.2>	Maius undecim defendit, Iunius duodecim,
<carm_comp. 18.3>	Tres et decem dat Quintilis, sequens quattuordecim.
<carm_comp. 19.1>	Hos nimirum cum epactis copulare satage,
<carm_comp. 19.2>	Licet hanc in fronte gerat quisque mensis Cynthiam,
<carm_comp. 19.3>	Quando nullam cyclus habet epactalem normulam.
<carm_comp. 20.1>	Fitque hoc in primo decennovenalis circuli,
<carm_comp. 20.2>	Namque ceteris appone annis semper undecim,
<carm_comp. 20.3>	Sed in ultimo precave, ponas ut duodecim.
<carm_comp. 21.1>	Regulares et epactas cum in unum iunxeris,
<carm_comp. 21.2>	Horum summa si tricenum non adimplet numerum,
<carm_comp. 21.3>	Ipsa porro erit luna mensis, de quo agitur.
<carm_comp. 22.1>	Quod si forte protendatur ultra tricenarium,
<carm_comp. 22.2>	Sume quicquid superextat pro lunari numero,
<carm_comp. 22.3>	Nam si tantum sunt triginta, tunc erit tricesima.
<carm_comp. 23.1>	Infra mensem repperire lunam si decreveris,
<carm_comp. 23.2>	Omnes dies mensis sume unum semper abstraens,
<carm_comp. 23.3>	Kalendarum adde lunam, per triginta divide.
<carm_comp. 24.1>	Hocque modo sume dies etiam pro feria,
<carm_comp. 24.2>	Ipsa<m> quoque, quam kalendis habuisti, copulans,
<carm_comp. 24.3>	Dempto kalendarum die per septenos numera.
<carm_comp. 25.1>	Quique cupis diem nosse nam septuagesime,
<carm_comp. 25.2>	A quindeno Nume mensis kalendarum incipe
<carm_comp. 25.3>	Aepactalem tunc presentem numerum extendere.
<carm_comp. 26.1>	Quando fuerit epacta minor quinta decima,
<carm_comp. 26.2>	Auge illam ad quindenam per datarum ferias,
<carm_comp. 26.3>	Ibi terminus et luna ibi erit decima.
<carm_comp. 27.1>	Dumque maior quam quindena supputata venerit,
<carm_comp. 27.2>	Quinque usque quadraginta hanc supplere satage,
<carm_comp. 27.3>	Lunam ibi habes denam terminum<que> pariter.
<carm_comp. 28.1>	Porro quando fit epacta tantum quinta decima
<carm_comp. 28.2>	Sexto decimo kalendas mensis Februarii,
<carm_comp. 28.3>	Decimam sortire lunam iam prefati termini.
<carm_comp. 29.1>	Quinquagesime si velis repperire terminum,
<carm_comp. 29.2>	A kalendis iam prefati mensis sume numerum
<carm_comp. 29.3>	Aepactalem, ceu notatur in priori termino.
<carm_comp. 30.1>	Ita numerus extensus ubi finem dederit,
<carm_comp. 30.2>	Ibi terminus et luna quarta et vicesima;
<carm_comp. 30.3>	Ter cum quinque sunt epacte, fit kalendas pridie.
<carm_comp. 31.1>	Sacre terminum si cupis nosse quadragesime,
<carm_comp. 31.2>	Memoratam rationem observare satage,
<carm_comp. 31.3>	Sed a sexto idus Nume augmentare incipe.
<carm_comp. 32.1>	Nam quindenam cum epactam circulus tenuerit,
<carm_comp. 32.2>	Idem terminum habebis intra idus septimo,
<carm_comp. 32.3>	Ibi quoque fit secunda luna sine dubio.
<carm_comp. 33.1>	Si paschale sacrum cupis invenire terminum,
<carm_comp. 33.2>	Ab undeno kalendarum incipe Aprilium
<carm_comp. 33.3>	Aepactarum iam predictum protelare numerum.
<carm_comp. 34.1>	Sed quindenus epactalis fuerit dum numerus,
<carm_comp. 34.2>	Duodenis in kalendis erit pasche terminus
<carm_comp. 34.3>	Quarta decimaque luna legum sanctionibus.
<carm_comp. 35.1>	Pro paschali namque festo sunt asscripti numeri
<carm_comp. 35.2>	Quibus iuncti concurrentes, in qua tibi feria
<carm_comp. 35.3>	Pascha debeat venire, manifeste prodeunt.
<carm_comp. 36.1>	Nonas denique Aprilis quinque norunt species,
<carm_comp. 36.2>	Ast octone kalendarum assim quoque depromunt,
<carm_comp. 36.3>	Idus etiam Aprilis sex extemplo dividunt.
<carm_comp. 37.1>	Quarto nonas duo spectant, emptor atque venditor,
<carm_comp. 37.2>	Sic undene kalendarum quinque secum ambiunt,
<carm_comp. 37.3>	Quater idus tres annectunt numeris paschalibus.
<carm_comp. 38.1>	Terne, titulant kalende senas bigas mensium,
<carm_comp. 38.2>	Quater dene kalendarum cubant in quadrangulo,
<carm_comp. 38.3>	Eligunt septeno idus septem quoque ferias.
<carm_comp. 39.1>	Sene quoque kalendarum lambunt sibi tertiam,
<carm_comp. 39.2>	Denis ac septenis assem ponere sufficiat,
<carm_comp. 39.3>	Pridie nonarum quadram subeant sententiam.
<carm_comp. 40.1>	None namque kalendarum septem dona pneumatum,
<carm_comp. 40.2>	Quinos talentorum nummos pandunt idus pridie,
<carm_comp. 40.3>	Ob hoc unum tunc Aprilis exhibet in capite.
<carm_comp. 41.1>	Duodene nam kalende quadrum mundi cardinem,
<carm_comp. 41.2>	Quarto quippe kalendarum quinque demum sustinent,
<carm_comp. 41.3>	Idibus in quinis duo testamenta prominent.
<carm_comp. 42.1>	Nam quindenas tres concludunt anno nono decimo,
<carm_comp. 42.2>	In quo propter lune saltum unus semper additur,
<carm_comp. 42.3>	Qui paulatim cumulatus ceteris inseritur.
<carm_comp. 43.1>	Horum porro numerorum qui queris originem,
<carm_comp. 43.2>	Fac Aprilium kalendas semper prime ferie,
<carm_comp. 43.3>	Certa tibi tunc patebit numerorum series.
<carm_comp. 44.1>	Terminum Rogationis cum luna vicesima
<carm_comp. 44.2>	Numerando perscrutare ratione supera,
<carm_comp. 44.3>	Sed a sexto semper Maias kalendas enumera.
<carm_comp. 45.1>	Quandocumque fit epacta solito quindecima
<carm_comp. 45.2>	Septimo kalendas Maias, idem erit terminus
<carm_comp. 45.3>	Cum vicena quoque luna patrum sanctionibus.
<carm_comp. 46.1>	Pente - quisquis nosse - costes sacrum cupis terminum,
<carm_comp. 46.2>	Aepactalem manu sume sicut supra numerum,
<carm_comp. 46.3>	Sed a sexto Maias idus tunc extende calculum.
<carm_comp. 47.1>	Quintam decimam cum tenes epactam in circulo,
<carm_comp. 47.2>	Idem terminum tenebis intra idus septimo,
<carm_comp. 47.3>	Ibi quarta computatur luna sine dubio.
<carm_comp. 48.1>	Hoc te nosse quippe volo, quod prefati termini
<carm_comp. 48.2>	Sic concorditer incedant, ut eadem feria
<carm_comp. 48.3>	Tibi posteri recurrant, qua primus occurrerat.
<carm_comp. 49.1>	Bissextilis tamen annus in septuagesima
<carm_comp. 49.2>	Unum tibi diem turbat nec sequentes feriam
<carm_comp. 49.3>	Ipsam termini revisant, primus quam tenuerat.