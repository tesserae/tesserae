<hraban. cruc. praef. 1>	Musa cita studio gaudens nunc dicere numen
<hraban. cruc. praef. 2>	     Nostra cupit, pariter carmine et alloquiis:
<hraban. cruc. praef. 3>	Dona patris summi, quae largus reddidit orbi,
<hraban. cruc. praef. 4>	     Regis altithroni sancta trophaea simul.
<hraban. cruc. praef. 5>	Quae crux est sacra crucifixi numine plena,
<hraban. cruc. praef. 6>	     Omnibus apta bonis, stirps veneranda satis.
<hraban. cruc. praef. 7>	Hanc ego pauper, egenus inops, en ore, loquella
<hraban. cruc. praef. 8>	     Temptavi hic famulus sons dare et hoc oriar,
<hraban. cruc. praef. 9>	Nec me facta piant quod dignum munere tanto
<hraban. cruc. praef. 10>	     Ne fore ad hoc credam, sic quoque mente probum;
<hraban. cruc. praef. 11>	Sed mihi larga Dei bonitas spes maxima voti
<hraban. cruc. praef. 12>	     Est, quae me promptum laus dabat exhilarans.
<hraban. cruc. praef. 13>	Pauperis et viduae non sprevit rara minuta
<hraban. cruc. praef. 14>	     Sed tulit, ipsa probans arbiter omnitenens,
<hraban. cruc. praef. 15>	Atque orbe dominans qui sancit solus et unus,
<hraban. cruc. praef. 16>	     Cuncta venusta bona hanc laude beavit amor.
<hraban. cruc. praef. 17>	Mandatum vetere nempe est et lege quibusque
<hraban. cruc. praef. 18>	     Munera ut apta darent templa ad honesta Dei.
<hraban. cruc. praef. 19>	Pars dedit argentum, pars auri munera clara;
<hraban. cruc. praef. 20>	     Pars tribuit gemmas: pars quoque tincta dedit
<hraban. cruc. praef. 21>	Ligna; oleum quidam, pigmentaque cara dedere:
<hraban. cruc. praef. 22>	     Multaque magna domus monstrat ubique micans.
<hraban. cruc. praef. 23>	Ast alii setas tulerant, pilosque caprarum:
<hraban. cruc. praef. 24>	     Nec fuerant spreti hi dona ferendo Deo haec.
<hraban. cruc. praef. 25>	Quapropter rogito nummatum dives ut istic,
<hraban. cruc. praef. 26>	     Vilia cum portem, hinc spernere nollit onus:
<hraban. cruc. praef. 27>	Ipse licet gazas immensas conferat amplis
<hraban. cruc. praef. 28>	     Agminibus fultus, templa oneranda Dei hinc.
<hraban. cruc. praef. 29>	His ego non motus conturbor nam impie vultu;
<hraban. cruc. praef. 30>	     Sed gratulans speculor crescere dona sibi.
<hraban. cruc. praef. 31>	Ille quoque exosa ut habeat mea munera nolo;
<hraban. cruc. praef. 32>	     Sed magis esse sciat qualiacunque Dei haec,
<hraban. cruc. praef. 33>	Exprobrat ipse Deo qui despicit acer egenum:
<hraban. cruc. praef. 34>	     Cuius egenus hic est, cuius et omnis homo est
<hraban. cruc. praef. 35>	En quantum tribuo tribuit mihi Iesus amator,
<hraban. cruc. praef. 36>	     Sint sua facta pie hic cunctaque hic rapiat.

<hraban. cruc. fig. I.1>	Ast soboles Domini et Dominus dominantium ubique, hic
<hraban. cruc. fig. I.2>	Expansis manibus morem formantis habendum en
<hraban. cruc. fig. I.3>	Perdocet, hunc unum grex iustificat, colit atque,
<hraban. cruc. fig. I.4>	Et sic more fatigantis cruce nam sua membra hac
<hraban. cruc. fig. I.5>	Rite probant plebes, iuris spondetque parentem
<hraban. cruc. fig. I.6>	Nam hunc scriptura. Et oro altorum culmine Hiesum,
<hraban. cruc. fig. I.7>	Et probo: quod rex, ast Iudaea inventa malorum est
<hraban. cruc. fig. I.8>	Quae occidit regem, is vivax tamen atque potenter
<hraban. cruc. fig. I.9>	Tela rupit vah martia, Esaiae dogmata complens.
<hraban. cruc. fig. I.10>	Primum nos simus alacres, tubitet male quisque hinc
<hraban. cruc. fig. I.11>	Eternum Dominum tacet, o auctor sanctus hic orbe est
<hraban. cruc. fig. I.12>	Tradi summi cuncta decent, quia sanguine demptam
<hraban. cruc. fig. I.13>	Dextera deripuit praedam proba, sancta, profundo,
<hraban. cruc. fig. I.14>	In cruce sic positus dederat Deus arce coronam.
<hraban. cruc. fig. I.15>	Principium hic Deus, Emmanuel, ac finis, origo est.
<hraban. cruc. fig. I.16>	Lux, et imago Patris, os, splendor, gloria, Christus
<hraban. cruc. fig. I.17>	Homousion Patri, sol, verbum, ex lumine lumen cum
<hraban. cruc. fig. I.18>	Aequa manus Domini, seu virtus, duxque propheta est,
<hraban. cruc. fig. I.19>	Quem unigenam iuste, quem primigenam ore fatemur:
<hraban. cruc. fig. I.20>	Nazareus cum offensio fit, ac scandalum iniquis,
<hraban. cruc. fig. I.21>	Angelus, atque lapis, scansuro hinc ianua mundo.
<hraban. cruc. fig. I.22>	Induta en veritas veste, quid dogmate Christus
<hraban. cruc. fig. I.23>	Indicet exponam: legem parva haec quoque vestis
<hraban. cruc. fig. I.24>	Significat, namque hic tegitur in grammate raro
<hraban. cruc. fig. I.25>	Summipotens auctor, qui continet omnia rector.
<hraban. cruc. fig. I.26>	Ad quem mundus pertinet, astra, ac pontus, et aether.
<hraban. cruc. fig. I.27>	Nostramque natura arta atque sociata creanti est.
<hraban. cruc. fig. I.28>	Nam auctorem haec illum (palmo qui claudit et arva)
<hraban. cruc. fig. I.29>	Obtegit humano aut claudit visu, ecce potentem.
<hraban. cruc. fig. I.30>	Ipse tamen ostensus ubique suo est opere orbi huic
<hraban. cruc. fig. I.31>	Angelus, huic sponsus, iste est devotio plebi et
<hraban. cruc. fig. I.32>	Atque docens sapientia, pacificus quoque custos,
<hraban. cruc. fig. I.33>	Fons, brachium et panis, divinaque petra, magister.
<hraban. cruc. fig. I.34>	Stella, oriens, qui et cura potens, intenta medela.
<hraban. cruc. fig. I.35>	Clavis et hic David, laeta via, et agnus honestus.
<hraban. cruc. fig. I.36>	Serpens sanctificans, illustris fit mediator:
<hraban. cruc. fig. I.37>	Vermis homo isque, retraxit ab hoste (et vita) rapina.
<hraban. cruc. fig. I.38>	Mons aquila, paraclytus, sic leo, pastor, et haedus.
<hraban. cruc. fig. I.39>	Fundamentum, ovis, ac reddens pie vota sacerdos.
<hraban. cruc. fig. I.40>	Melchi pontificis sadech vinum quoque panem, et
<hraban. cruc. fig. I.41>	Qui vitulus, aries, carne de qua est sacra vinctus
<hraban. cruc. fig. I.42>	Victima, patreque cum bene sit satus absque caduco:
<hraban. cruc. fig. I.43>	Qui damna sensit et lignea, qui omnibus ante est.
<hraban. cruc. fig. I.44>	Qui astra est syderea aeditus omnia luciferum ante.
<hraban. cruc. fig. I.45>	Virgine hic est natus matre, tunc tempore in arto
<hraban. cruc. fig. I.46>	Atque hominem ut servaret, ad aram hic crucis ivit,
<hraban. cruc. fig. I.47>	Qui est sator aeternus, Christus benedictus in aevum.

<hraban. cruc. fig. II.1>	O crux quae excellis toto et dominaris Olympo,
<hraban. cruc. fig. II.2>	Caelestes plebes et claras accipis illic
<hraban. cruc. fig. II.3>	Regna regenda poli, crucifixi nudus et ardor
<hraban. cruc. fig. II.4>	Undique te almificat, rubeas cum sanguinis usu
<hraban. cruc. fig. II.5>	Christi, quapropter ex rege vocabere tu dux.
<hraban. cruc. fig. II.6>	Dumque humana tibi exquiris divinaque tactu
<hraban. cruc. fig. II.7>	Unius altithroni devoto, in laudis honore
<hraban. cruc. fig. II.8>	Christicolas socias, ac sacro famine vivax
<hraban. cruc. fig. II.9>	Multiplices laudes en das a culmine coeli.
<hraban. cruc. fig. II.10>	In terris cantus quos offert orbis, et exul
<hraban. cruc. fig. II.11>	Sanctificat mundus, ventus, te pontus, et hic sol
<hraban. cruc. fig. II.12>	Exaltat iubilans cum montibus, arida cantum
<hraban. cruc. fig. II.13>	Rura canunt, stellis motu tu carmina donas.
<hraban. cruc. fig. II.14>	Ortus et occasus, aquilo, sic auster et aura:
<hraban. cruc. fig. II.15>	Laetitiam regni teneas quod lumine lumen,
<hraban. cruc. fig. II.16>	Alta poli pandas, consignes numen et istic
<hraban. cruc. fig. II.17>	Tanta Dei dona dispensans, qui omnia fecit.
<hraban. cruc. fig. II.18>	O crux quae Christi es caro benedicta triumpho,
<hraban. cruc. fig. II.19>	Quanta tibi dederat tantorum factor amore,
<hraban. cruc. fig. II.20>	Vivificantis enim dono Deus ipse paravit,
<hraban. cruc. fig. II.21>	Et bene te extulerat, dire nec dicere puppup
<hraban. cruc. fig. II.22>	Rancidus is valeat deceptor, dux et iniqui,
<hraban. cruc. fig. II.23>	Exemptam risit praedam qui lucis ab aethra:
<hraban. cruc. fig. II.24>	Detrusamque diu voluit punire necando hic.
<hraban. cruc. fig. II.25>	En pia crux Domini, decantans quis pie musa
<hraban. cruc. fig. II.26>	Magnificare valet tantam te, et dicere fatu?
<hraban. cruc. fig. II.27>	Pulchra nites cultu, te visu gloria cingit.
<hraban. cruc. fig. II.28>	Taxus dira fugit, calamus se et pinus honori
<hraban. cruc. fig. II.29>	Inclinant humiles; et cedros myrrha melyro
<hraban. cruc. fig. II.30>	Olfactum pavitant, nardus et myrrha, cypressus,
<hraban. cruc. fig. II.31>	Mastix, tus, gutta, amomum, balsama, bidella.
<hraban. cruc. fig. II.32>	Victae maiestate super sua vota ferunt te.
<hraban. cruc. fig. II.33>	Nomine tu asperior, maior virtute, piis hoc
<hraban. cruc. fig. II.34>	Donas, cum mercede meent Christi ante tribunal:
<hraban. cruc. fig. II.35>	O crux quae dederas rupto plebem ire ab Averno.

<hraban. cruc. fig. III.1>	Salve sancta salus, Christi, o tu passio laeta,
<hraban. cruc. fig. III.2>	Crux veneranda Dei doctrix, sapientia, lumen,
<hraban. cruc. fig. III.3>	Laus veri, cara virtus, philosophia clara, his
<hraban. cruc. fig. III.4>	Quos dant arva soli, vel culmen condit Olympi,
<hraban. cruc. fig. III.5>	Sidereosque choros, et candida sceptra diei.
<hraban. cruc. fig. III.6>	Namque salus hominum es, rerum renovatio pulchra;
<hraban. cruc. fig. III.7>	Te beat orbs totus, ala inclyta nempe polorum.
<hraban. cruc. fig. III.8>	Omne genu per te coelestum et flectitur ambit
<hraban. cruc. fig. III.9>	Terrestrum atque infer iuxta sua vincula norunt
<hraban. cruc. fig. III.10>	Sceptra duces regna curvantis nomine Iesus:
<hraban. cruc. fig. III.11>	At Michael princeps habitantum dux et in alto
<hraban. cruc. fig. III.12>	Te memorat virtute Dei simul aethera cuncta
<hraban. cruc. fig. III.13>	Et regere et tegere, stes numinis alma quod ara:
<hraban. cruc. fig. III.14>	Quo clypeo exultat, framea qua fortis inibit
<hraban. cruc. fig. III.15>	Horrida bella draconis ovans cum millibus almis.
<hraban. cruc. fig. III.16>	Atque tuas laudes quaeret sibi praemia victor.
<hraban. cruc. fig. III.17>	Nam iure hanc statuit suspensam actusque, modusque,
<hraban. cruc. fig. III.18>	Sorsque crucem talem hanc aram, vera quibusque
<hraban. cruc. fig. III.19>	Virtutum ut testans promat vita ipsa senatum.
<hraban. cruc. fig. III.20>	Scripta bona iuste consurgunt in cruce vita.
<hraban. cruc. fig. III.21>	Christus se ad Petram fidei nimium auctaque senos
<hraban. cruc. fig. III.22>	Duceret inclinans humilis, tum venit ab arce,
<hraban. cruc. fig. III.23>	Et docuit verbis, factis documenta reliquit,
<hraban. cruc. fig. III.24>	Ac cruce sacra pia complevit cuncta creator.
<hraban. cruc. fig. III.25>	Hoc Gabriel alacer dans clarum famen ad aurem
<hraban. cruc. fig. III.26>	Virginis orabas archangelus, et paranymphus
<hraban. cruc. fig. III.27>	Iesum salvantem iam tangens laude triumphum.
<hraban. cruc. fig. III.28>	O Raphael medicina Dei, num te dedit haec crux
<hraban. cruc. fig. III.29>	Reddere posse iubar, cuius tunc rite figuram
<hraban. cruc. fig. III.30>	Monstrabas caeco, quae lumina reddidit orbi.
<hraban. cruc. fig. III.31>	Credimus ergo crucis antiqua in laudibus esse:
<hraban. cruc. fig. III.32>	Cum nova consonuit psallentum cantio laudem
<hraban. cruc. fig. III.33>	Angeli in officium et veniebant iure ministri.
<hraban. cruc. fig. III.34>	Hinc rogo, coelorum agmen, benedicite Christo,
<hraban. cruc. fig. III.35>	Qui Cruce salvavit mundum, dans regna beatis,
<hraban. cruc. fig. III.36>	Et vestrum numerum complevit in arce polorum.

<hraban. cruc. fig. IV.1>	O cherubin seraphin de coelo nomen Iesus iam
<hraban. cruc. fig. IV.2>	Exaltate, ignis nam hinc vester famine lucet.
<hraban. cruc. fig. IV.3>	Cum divina crucis vera crucis laus, haec via, vita.
<hraban. cruc. fig. IV.4>	Fructus lucis Christus verus, qui et socia est laus:
<hraban. cruc. fig. IV.5>	Vicit tristia tunc rex, nuncque exultat ubique,
<hraban. cruc. fig. IV.6>	Qui est seraphim carus: ora fiant celebrando hic
<hraban. cruc. fig. IV.7>	O coelestia monstra multa hac laude supernum:
<hraban. cruc. fig. IV.8>	Unum est pennarum aram ausu, nam conclamatam
<hraban. cruc. fig. IV.9>	Sacratum atque decus arae firmant, quoque voto
<hraban. cruc. fig. IV.10>	Edunt, quae sit virtus, ac bona quae tribuit rex
<hraban. cruc. fig. IV.11>	Consultu hac Christus re cum combussit iniqua.
<hraban. cruc. fig. IV.12>	En passus cunctosque fugavit calce potentes;
<hraban. cruc. fig. IV.13>	Et districta rupit excussi claustra chelydri,
<hraban. cruc. fig. IV.14>	Et veteres actus tersit, dedit ipsa benignus
<hraban. cruc. fig. IV.15>	Quis steterat Adam sons regna Sabaoth in arce:
<hraban. cruc. fig. IV.16>	Quae ora probant, virtus, et numen, huic ibi ferre
<hraban. cruc. fig. IV.17>	Auxilia in tenebris, in carcere, iussa beatum
<hraban. cruc. fig. IV.18>	In cruce factorem, confixum in stipite regem:
<hraban. cruc. fig. IV.19>	En thronus hic regis, haec conciliatio mundi,
<hraban. cruc. fig. IV.20>	Vexillum, framea, sors belli, insigne decorum
<hraban. cruc. fig. IV.21>	Proterit hoc hostes, arma confringit iniqua;
<hraban. cruc. fig. IV.22>	Sublevat atque suos, virtutis praemia donat.
<hraban. cruc. fig. IV.23>	Nam hinc exul ignis scito, quae tela laterent
<hraban. cruc. fig. IV.24>	Stant cherubin, haec quae arae assistunt, arcae quae
<hraban. cruc. fig. IV.25>	Hic haec labbara dant signo rite, et satis ora
<hraban. cruc. fig. IV.26>	Sancta ara sapiunt, una quoque sacra ope fiunt.
<hraban. cruc. fig. IV.27>	Uncta triumphum quae conatus fercula condunt,
<hraban. cruc. fig. IV.28>	Laetaque distensis ducunt haec facta beando.
<hraban. cruc. fig. IV.29>	En alis sensim tradunt alma, altaque pandunt
<hraban. cruc. fig. IV.30>	Pennis osque suum seraphin, ut iam prope tempus
<hraban. cruc. fig. IV.31>	Quo carnalis eat luxus dicant, vitiaque hinc:
<hraban. cruc. fig. IV.32>	Tensa ac brachia salvantis hic officio dant.
<hraban. cruc. fig. IV.33>	Hisque trahi atque vehi celso quae iudicio ipse hinc
<hraban. cruc. fig. IV.34>	Tum dispensans in tutum leget ipsa probando
<hraban. cruc. fig. IV.35>	Quae iam nota ante auctu, et cara probavit ubique:
<hraban. cruc. fig. IV.36>	De cruce non titubant iustorum nuntia vatum.
<hraban. cruc. fig. IV.37>	De cruce non fallunt istorum signa animantum.

<hraban. cruc. fig. V.1>	Crux rogo sacra Dei signa mihi numine pectus:
<hraban. cruc. fig. V.2>	Laudibus ut clara cantem tua rite tropaea:
<hraban. cruc. fig. V.3>	Quomodo terrenis ab caelis foedera ducas,
<hraban. cruc. fig. V.4>	Pactum confirmes, et lethi vincula rumpas:
<hraban. cruc. fig. V.5>	O vos agmen apostolicum, tu martyrum et ordo,
<hraban. cruc. fig. V.6>	Iure domus Christi posuit quos culmen, in ipsum
<hraban. cruc. fig. V.7>	Condistis, ima plebs alma est voce reperta.
<hraban. cruc. fig. V.8>	Sancta salutaris et crux fundamine summo
<hraban. cruc. fig. V.9>	Insita, constructa, crucifixi robore fixa:
<hraban. cruc. fig. V.10>	Quae vere humanum genus ad vitam dedicavit,
<hraban. cruc. fig. V.11>	Firmataque columna exit ostendere philax,
<hraban. cruc. fig. V.12>	Aeternam per se paradiso surgere formam,
<hraban. cruc. fig. V.13>	Tegminis et aulam sponsi, iusti quoque regis
<hraban. cruc. fig. V.14>	Christe tropaea nova mox iure, cruore, viaque
<hraban. cruc. fig. V.15>	Erigis in mundo, quod iusti foedera servet:
<hraban. cruc. fig. V.16>	Spernat damnatum, vincat pietate dolosum:
<hraban. cruc. fig. V.17>	Cui favor atque timor, virtus et palma, corona es.
<hraban. cruc. fig. V.18>	Inclyta crux Domini, Christi fundamen et aulae.
<hraban. cruc. fig. V.19>	Pulchrior es toto vernanti floribus arvo:
<hraban. cruc. fig. V.20>	Celsior ac cedro, Pario et preciosior albo,
<hraban. cruc. fig. V.21>	Quadratas iungis in firmo tramite petras:
<hraban. cruc. fig. V.22>	Et rite patriarcharum ius, plebsque, priora
<hraban. cruc. fig. V.23>	Fundamenta trahit, in fundo domatis omnis:
<hraban. cruc. fig. V.24>	Quae bene devota corda scit dogmate primum
<hraban. cruc. fig. V.25>	Vincire, rectum regnanti verba prophetae
<hraban. cruc. fig. V.26>	Compluerant, vivam imperiis aulam pie regi
<hraban. cruc. fig. V.27>	Ut Christo iam formassent in scammate trito:
<hraban. cruc. fig. V.28>	Omnis namque simul scandit ob nomen ad astra.
<hraban. cruc. fig. V.29>	Haec aula Hiesus ad laetam fulminis Arcton,
<hraban. cruc. fig. V.30>	Et voce firmata viget bona structio vitae:
<hraban. cruc. fig. V.31>	Iunctio signat, dat haec omine iussa meare:
<hraban. cruc. fig. V.32>	Qua via dux ducit ad lucis sceptra tenenda:
<hraban. cruc. fig. V.33>	Quos templo dedicat laeta bona mansio Christi:
<hraban. cruc. fig. V.34>	Quattuor atque crucis auget cum rupibus istis,
<hraban. cruc. fig. V.35>	Perfectamque domum deducens angulus ipse.

<hraban. cruc. fig. VI.1>	Omnipotens virtus, summa sapientia, Christe,
<hraban. cruc. fig. VI.2>	Ornas qui totum arce crucis Dominus pie mundum,
<hraban. cruc. fig. VI.3>	Dispensasque tuis sanctis pia dona salutis:
<hraban. cruc. fig. VI.4>	Namque quadriga piis bene cornibus apta quaternis
<hraban. cruc. fig. VI.5>	Virtutum pandit seriem, dedicante triumpho
<hraban. cruc. fig. VI.6>	Victoris regis ostendens sanguine cunctas
<hraban. cruc. fig. VI.7>	Proficere ac species fructu pietatis in orbe.
<hraban. cruc. fig. VI.8>	Est virtus habitus animi morum et decus omne,
<hraban. cruc. fig. VI.9>	Nobilitas vitae, ratio et moderatio linguae,
<hraban. cruc. fig. VI.10>	Quae crux alma piis iusta das laude probanda
<hraban. cruc. fig. VI.11>	Cuncta simul placito depromis singula voto.
<hraban. cruc. fig. VI.12>	Sancta tua docuit tenerum prudentia mundum;
<hraban. cruc. fig. VI.13>	Ex te iustitia bene fervens spernere gaudet
<hraban. cruc. fig. VI.14>	Terrorem zabuli, scandit benedictus amore
<hraban. cruc. fig. VI.15>	Ad pia consilia, mentem aufert fraude voratam:
<hraban. cruc. fig. VI.16>	Unde ac carnalem poterit vim et tollere pugnam
<hraban. cruc. fig. VI.17>	Vi tota, nisu forti, hinc quoque ad inclyta visu
<hraban. cruc. fig. VI.18>	Attendit, adversa ferens it cum ipsa vetando
<hraban. cruc. fig. VI.19>	Pestifera vetitas scelerum cum noxia caedis
<hraban. cruc. fig. VI.20>	Ostendens et psallere iam bona tempora posse,
<hraban. cruc. fig. VI.21>	Signa Dei scire, et mandata edisserere ac spe
<hraban. cruc. fig. VI.22>	Et facto lucem conquirere hinc modo sanctos
<hraban. cruc. fig. VI.23>	Arrectaeque aures caelestibus optima digne
<hraban. cruc. fig. VI.24>	Conducant, quod dona parent et germina ruris
<hraban. cruc. fig. VI.25>	E foliis fructus, correptaque squalida rite
<hraban. cruc. fig. VI.26>	Vimina succendant, et regia fercula promant.
<hraban. cruc. fig. VI.27>	Hos ergo fructus pietas sacratissima sevit,
<hraban. cruc. fig. VI.28>	Gratia purgavit, patientia et arte probavit,
<hraban. cruc. fig. VI.29>	Pactum coniunxit, et lex patris alma rigavit,
<hraban. cruc. fig. VI.30>	Produxit bonitas, nam vivida gramina Christi.
<hraban. cruc. fig. VI.31>	Sacravit cultus, et laus constantia cunctos
<hraban. cruc. fig. VI.32>	Fulcibat culmos, nova grana per omnia virtus
<hraban. cruc. fig. VI.33>	Iam humilis condit, nutritque modestia plenam
<hraban. cruc. fig. VI.34>	In spica frugem, dat perseverantia fructum et
<hraban. cruc. fig. VI.35>	Tempore maturum candentem concite Christus:
<hraban. cruc. fig. VI.36>	Tum crux per te iustitia et prope numine viso
<hraban. cruc. fig. VI.37>	Mittens iam falcem concludet in horrea messem.

<hraban. cruc. fig. VII.1>	Omnia iam splendent vero de lumine Christi
<hraban. cruc. fig. VII.2>	Illustrata, crucis et sacrae facta beando
<hraban. cruc. fig. VII.3>	Concelebrant, ut victori sic vota superno
<hraban. cruc. fig. VII.4>	Debita persolvant, devote regna canentes
<hraban. cruc. fig. VII.5>	Cuncta tenere modum sub magno numine Hiesu.
<hraban. cruc. fig. VII.6>	Quicquid in orbe meat edacis quicquid ubique
<hraban. cruc. fig. VII.7>	Est, sapit et sentit, vivit, et iura reservat:
<hraban. cruc. fig. VII.8>	Hoc terra, pontus, hoc sidera, gramina, venti,
<hraban. cruc. fig. VII.9>	Imperio suberunt, hoc sunt, anteque fuerunt
<hraban. cruc. fig. VII.10>	Imber, nubs, grando, glacies, nix atque pruina,
<hraban. cruc. fig. VII.11>	Fontes, et rivi, pulvis, et ros, iubar absque hoc
<hraban. cruc. fig. VII.12>	Cretae, arcton, actu, stellae atque aera quaeque.
<hraban. cruc. fig. VII.13>	En almum, et non vaaharo, rursus dicite vera,
<hraban. cruc. fig. VII.14>	Ac modulos, cantus, odas, cantet quoque iustus:
<hraban. cruc. fig. VII.15>	Omnia crux trahat, et sano pie iure coronet:
<hraban. cruc. fig. VII.16>	Laude Dei non discordet, sed dicat honesta
<hraban. cruc. fig. VII.17>	Eius opus gaudens, pisces, dirique dracones,
<hraban. cruc. fig. VII.18>	Colles, et luci, montes, pecora, arbos, harena,
<hraban. cruc. fig. VII.19>	Cumque feris, vespae, vermes, et bestia rictu:
<hraban. cruc. fig. VII.20>	Et placidae vultu, seu saeva mente volucres:
<hraban. cruc. fig. VII.21>	Xristicolae quis aula poli, terraque sata fit:
<hraban. cruc. fig. VII.22>	Vobis virtus lumen ducens undique ad hostes
<hraban. cruc. fig. VII.23>	Nuntia fert, prex fit aut unda, sed ore peritus
<hraban. cruc. fig. VII.24>	Fama idem ah abicit palmam nosci hic rapto
<hraban. cruc. fig. VII.25>	Dat felici, dat iustis haec nuntia cunctis:
<hraban. cruc. fig. VII.26>	Parcens rite hosti, dat fatu vivere, multos
<hraban. cruc. fig. VII.27>	Sed iure damnat, quos auctus sepsit iniquus.
<hraban. cruc. fig. VII.28>	Inde decet pariter ora ymnizantia laudes
<hraban. cruc. fig. VII.29>	Votaque declament grates, en vestra polorum
<hraban. cruc. fig. VII.30>	Turba, et tu populus quem profert tellus ubique:
<hraban. cruc. fig. VII.31>	Vos ratio consors pariter direxit ad odas:
<hraban. cruc. fig. VII.32>	Gaudia vos caeli caelestia regna bonaque
<hraban. cruc. fig. VII.33>	Iam sorte capiunt, et votis valde requirunt:
<hraban. cruc. fig. VII.34>	En dedit hoc vester vobis Salvator, et ipse
<hraban. cruc. fig. VII.35>	Rex proprius praesul laetusque creator Hiesus.

<hraban. cruc. fig. VIII.1>	Christus Salvator, Christus rex arce serenus,
<hraban. cruc. fig. VIII.2>	Consilium, virtus magna et benedictio, lumen,
<hraban. cruc. fig. VIII.3>	Patris divina proles: certe trahit omne hinc
<hraban. cruc. fig. VIII.4>	Ius ortum, factura fabrum mos castus honorem.
<hraban. cruc. fig. VIII.5>	Hincque bonum quicquid verum mirumque videtur
<hraban. cruc. fig. VIII.6>	Iustitiae quicquid arce, quicquid manet orbe.
<hraban. cruc. fig. VIII.7>	Quicquid rite probat et profert ordine mundus,
<hraban. cruc. fig. VIII.8>	Angelus atque bonus, quae nam suffert et iniquus
<hraban. cruc. fig. VIII.9>	Sunt hinc, quodque Deus vanum deiecerat ex hoc
<hraban. cruc. fig. VIII.10>	Saeclo ius revocans: en omnia Christus honore
<hraban. cruc. fig. VIII.11>	Complectit dominans, consignat munera nutu.
<hraban. cruc. fig. VIII.12>	Hinc decet ut genus humanum et luminis exul
<hraban. cruc. fig. VIII.13>	Noret hos radios: quos erigit haec benedicta
<hraban. cruc. fig. VIII.14>	Crux salvans, et reddens quem iam primus habebat
<hraban. cruc. fig. VIII.15>	Exortum lucis, nocuus quo abscesserat Adam.
<hraban. cruc. fig. VIII.16>	Quotquot iam radios vere en istos celebrant
<hraban. cruc. fig. VIII.17>	Perpetua lucis fulgescunt sorte crebro quae.
<hraban. cruc. fig. VIII.18>	Hoc candore satis micuerunt arma prophetae,
<hraban. cruc. fig. VIII.19>	Grex et apostolicus decoratur luce corusca.
<hraban. cruc. fig. VIII.20>	Hocque fides Christi candet, hoc sole relucent
<hraban. cruc. fig. VIII.21>	Corda bene hominum, vota quo lumine gliscunt
<hraban. cruc. fig. VIII.22>	Iusti pollentes per mystica signa bonumque
<hraban. cruc. fig. VIII.23>	Conicient radium mandatis credere ob ipsum,
<hraban. cruc. fig. VIII.24>	Et tribuunt populis cum iura superna notare
<hraban. cruc. fig. VIII.25>	Ascribunt Christus consortia ducere vitae:
<hraban. cruc. fig. VIII.26>	Christus rex dominus divinus munere summus
<hraban. cruc. fig. VIII.27>	Scandens alta crucis en robora, funditus in hoc
<hraban. cruc. fig. VIII.28>	Istam tunc speciem plantando pandere caelos
<hraban. cruc. fig. VIII.29>	Tradidit, et voluit gratos conquirier illic:
<hraban. cruc. fig. VIII.30>	Ergo quater ternos ab aquarum et limite mundi
<hraban. cruc. fig. VIII.31>	Hoc ventos in calle crucis benedixerat, ipse
<hraban. cruc. fig. VIII.32>	Signaque bissena princeps stipando gubernat,
<hraban. cruc. fig. VIII.33>	Ac duodena suis oriens plaga suscipit oris
<hraban. cruc. fig. VIII.34>	Tracta Dei spatia, en his sectio tota laborat,
<hraban. cruc. fig. VIII.35>	Omnia nam Christi crux gloria septa resolvit,
<hraban. cruc. fig. VIII.36>	Ipsaque sancta poli stans gaudia iuraque terrae
<hraban. cruc. fig. VIII.37>	Proponit, signat, laudat, probat, ipsaque donat.

<hraban. cruc. fig. IX.1>	Sol et luna, Deum hic Christum en benedicite Hiesum:
<hraban. cruc. fig. IX.2>	Crux quae est vester honor, stabilis lux, pacifer ordo,
<hraban. cruc. fig. IX.3>	Laus, probitas, series, per cuncta et saecula lumen:
<hraban. cruc. fig. IX.4>	Vosque diem hac noctemque simul perpenditis hora,
<hraban. cruc. fig. IX.5>	Stringitis atque huius centena ad vincula gressum,
<hraban. cruc. fig. IX.6>	Stirpsque habet haec senos decies et quinquies unum,
<hraban. cruc. fig. IX.7>	Atque thoro in proprio decies quoque rite tricenos:
<hraban. cruc. fig. IX.8>	Namque his sol rota quae se noscitur indere, luna et
<hraban. cruc. fig. IX.9>	Temporaque his tota et semel omnis circuit annus,
<hraban. cruc. fig. IX.10>	Binosque et decies quinos habet his globus orbes:
<hraban. cruc. fig. IX.11>	Septimanae atque habet unius quoque limitis oram
<hraban. cruc. fig. IX.12>	Annus ad hancque diem versum tenet omnis, et ordo hic:
<hraban. cruc. fig. IX.13>	Nam hora it ad hanc, tempus, annalis cursus et astra.
<hraban. cruc. fig. IX.14>	Iam hucque quadrans alis crux tota quem notat arte
<hraban. cruc. fig. IX.15>	It quater et saenis arce circumvolat umbris, quae
<hraban. cruc. fig. IX.16>	Accrescunt numero, invitus quem ostenderit et sol
<hraban. cruc. fig. IX.17>	Calle supervacuum hoc ecce aequinoctia signant.
<hraban. cruc. fig. IX.18>	Tu sacra stirps quae clara die ornas cuncta tenebris,
<hraban. cruc. fig. IX.19>	Crux, quoque sancta micas, hinc en et Christus ubique
<hraban. cruc. fig. IX.20>	Ora crucis complet, celsi ibas baratrum orbem ara
<hraban. cruc. fig. IX.21>	Arto ordine sceptrum hac atque aethera celsa, nam
<hraban. cruc. fig. IX.22>	Haecque decus mundi est. Sem regit astra poli hinc
<hraban. cruc. fig. IX.23>	Donat magna salus hoc sede hac, claustraque coeli
<hraban. cruc. fig. IX.24>	Laus hominum haec odis planat cuncta Dei hausta.
<hraban. cruc. fig. IX.25>	Lux abiit cum summa iugis primum astra adit en sol,
<hraban. cruc. fig. IX.26>	Atque sacram effigiem hostis in ardua sistit Hiesum.
<hraban. cruc. fig. IX.27>	Nam Iudaea fremens satis extulit arbore pomum, et
<hraban. cruc. fig. IX.28>	Quo hoc possent tetragoni quaerere partibus orbis
<hraban. cruc. fig. IX.29>	Gentes et populi ex quattuor maris undique summis.
<hraban. cruc. fig. IX.30>	Haecque dapes vitae monstrantur de cruce cunctis.
<hraban. cruc. fig. IX.31>	Quod satientur ibi, et decies decuplata resumant.
<hraban. cruc. fig. IX.32>	Dona patris summi, atque novenos tum aethere cernant.
<hraban. cruc. fig. IX.33>	Angelicos populos, o singuli et undique fulgeant.
<hraban. cruc. fig. IX.34>	Hinc moneo ut cantus totos pia scriptaque agamus.
<hraban. cruc. fig. IX.35>	Quatenus exitium spe cum mors aspera in orbem huc
<hraban. cruc. fig. IX.36>	Iam fremit: hac pelli una et de exilio hinc valeat iam:
<hraban. cruc. fig. IX.37>	Post quoque regna Dei et supera iam luce nitentes
<hraban. cruc. fig. IX.38>	Prendamus, laeti hinc rerum et resonemus ovantes
<hraban. cruc. fig. IX.39>	Auctorem Christum Dominum omnipotentis, et almi
<hraban. cruc. fig. IX.40>	Nempe Patris natum, verum, almum atque arce supernum.
<hraban. cruc. fig. IX.41>	Sit quoque haec nostra ratio, laus semper, et ardor.

<hraban. cruc. fig. X.1>	Quid ferat en vitam, corruptio quid vereatur,
<hraban. cruc. fig. X.2>	Debita quid laxet, quid vincla tenacia cedat,
<hraban. cruc. fig. X.3>	Nunc decet ut verax spe hilaris hoc musa beato
<hraban. cruc. fig. X.4>	Carmine depromat, crucis ardua dicat et acta.
<hraban. cruc. fig. X.5>	Hoc merito vox fauce omnis hoc personet arte,
<hraban. cruc. fig. X.6>	Os, digiti, plectrum, vota, cor, lingua, loquela:
<hraban. cruc. fig. X.7>	Quod cecidit bello torvus draco, noxius ille
<hraban. cruc. fig. X.8>	Arte venenata hominem trux qui expulit Eden:
<hraban. cruc. fig. X.9>	Traxerat atque cadens de coeli lucifer arce
<hraban. cruc. fig. X.10>	Tertiam ad inferni fumantia sulfure stagna
<hraban. cruc. fig. X.11>	Astrorum partem secum: quia fraude superbus
<hraban. cruc. fig. X.12>	Temptavit supero sons se similare supernum
<hraban. cruc. fig. X.13>	Ingelida statuens aquilonis sede tribunal:
<hraban. cruc. fig. X.14>	Agnus huncque lupum superavit, iure potenti
<hraban. cruc. fig. X.15>	Eripuit praedam studiaque ferocia pressit:
<hraban. cruc. fig. X.16>	Imo at gentes ex placito ad sacra nuntia cura
<hraban. cruc. fig. X.17>	Convertit, meliora notans, caelestia donans:
<hraban. cruc. fig. X.18>	Ne albo ortu laedat huic casto fabula iam si in
<hraban. cruc. fig. X.19>	Robore consurgit, qui dogmata sensit aperta
<hraban. cruc. fig. X.20>	Ne areat os cantu, supplet rex arida haustaque
<hraban. cruc. fig. X.21>	Inque sacra laude fecundat germinis auctor.
<hraban. cruc. fig. X.22>	Ista en perfidiam causat prae munere cellit
<hraban. cruc. fig. X.23>	Virtus larga crucis, dimittens debita mundo.
<hraban. cruc. fig. X.24>	Denique hoc numero manifesta redemptio toto
<hraban. cruc. fig. X.25>	Quod fuerit mundo, Danielis septuaginta hoc
<hraban. cruc. fig. X.26>	Ebdomadae signant: ut praevaricatio certum
<hraban. cruc. fig. X.27>	Acciperet finem, peccatum, et noxa, et iniquum:
<hraban. cruc. fig. X.28>	Iustitiamque aeternam adduceret ipse creator.
<hraban. cruc. fig. X.29>	Ieremias decies septenos scripsit et annos,
<hraban. cruc. fig. X.30>	Post quos ipse suos a vinclis solveret auctor:
<hraban. cruc. fig. X.31>	At Moyses sanos monitu discreverat ipse his
<hraban. cruc. fig. X.32>	Quos docuit tolerans seniores septuaginta:
<hraban. cruc. fig. X.33>	Saecula pacificans, crux lustras tota beato
<hraban. cruc. fig. X.34>	Famine Evangelii, decalogi, et foedere claro.
<hraban. cruc. fig. X.35>	Nec eris inscripta impos reor ipsa figura, en
<hraban. cruc. fig. X.36>	In quinis sensus summis des, quod pie cunctos
<hraban. cruc. fig. X.37>	Magnifice et placite iusto tibi iure favere.

<hraban. cruc. fig. XI.1>	Te pater alme poli doctorem carmine in isto
<hraban. cruc. fig. XI.2>	Rectoremque voco, felicibus annue coeptis
<hraban. cruc. fig. XI.3>	Tu pius et clemens sensum dans, verbaque casta,
<hraban. cruc. fig. XI.4>	Ut tua quid prima signet lex pandere possim
<hraban. cruc. fig. XI.5>	Ad crucis aeternam laudem legisque secundae
<hraban. cruc. fig. XI.6>	Ius demonstrandum, vota, ritusque perennes.
<hraban. cruc. fig. XI.7>	Cum primum haec rite generatio maxima rerum
<hraban. cruc. fig. XI.8>	Exorta est, ex invisis crucis alma refulsit
<hraban. cruc. fig. XI.9>	Gloria cum dono lux alma beavit, et arva haec
<hraban. cruc. fig. XI.10>	Cuncta simul recreat tua quae nunc dextera Christus,
<hraban. cruc. fig. XI.11>	Et vera lucis dans munera cum cruce saeclis.
<hraban. cruc. fig. XI.12>	Nam genesis vitae laudat mirabile lignum hoc
<hraban. cruc. fig. XI.13>	Inter cuncta fuit plantatum quod paradiso,
<hraban. cruc. fig. XI.14>	Vivificans ligna tribuens et munera fructus.
<hraban. cruc. fig. XI.15>	Hoc patri atque Isaac vexit multandus ad altare,
<hraban. cruc. fig. XI.16>	Orat et exodus hoc iura satis est numerorum.
<hraban. cruc. fig. XI.17>	Eueher atque cui acerdoti umerus canit ore
<hraban. cruc. fig. XI.18>	Nupta canit triviis levibus, ventat mare, ludus
<hraban. cruc. fig. XI.19>	Audat transitu hosticus, ob magnalia cantat.
<hraban. cruc. fig. XI.20>	Et plebs carmen ei optime, pure, mira trophaea
<hraban. cruc. fig. XI.21>	Laudem in amore Dei psallitque triumphi: et Eoum
<hraban. cruc. fig. XI.22>	Hoc mare testatur victrices orbita calles:
<hraban. cruc. fig. XI.23>	At veterem hoc lignum legis dulcavit abyssum:
<hraban. cruc. fig. XI.24>	Bis petram excutit, vivam produxit et undam:
<hraban. cruc. fig. XI.25>	Namque Amalech canam devicit primitus iram.
<hraban. cruc. fig. XI.26>	Signum huius pariter nomen delevit, et illi
<hraban. cruc. fig. XI.27>	Botrum hoc vecte pium renota vexit uterque
<hraban. cruc. fig. XI.28>	Vectorum votis et ovantibus omnia laudant
<hraban. cruc. fig. XI.29>	Dona Dei terris his gaudia inesse epularum.
<hraban. cruc. fig. XI.30>	Quis bene mysteria dicit vel dicere cuncta
<hraban. cruc. fig. XI.31>	Rite valet crux dona tua? cui non satis omnis
<hraban. cruc. fig. XI.32>	Lingua creaturae poterit depromere laudem:
<hraban. cruc. fig. XI.33>	Hostia te Patris aeterni dedicaverat aram:
<hraban. cruc. fig. XI.34>	Vitae serpentem exaltasti et, tu pie, Christum
<hraban. cruc. fig. XI.35>	Monstrasti populo; de te et quid dicere possum,
<hraban. cruc. fig. XI.36>	Cuncta bona dederas, demebas et mala cuncta.

<hraban. cruc. fig. XII.1>	Perge salutiferam specioso dicere versu
<hraban. cruc. fig. XII.2>	Musa crucis Domini laudem, solamen et actum,
<hraban. cruc. fig. XII.3>	In qua mors victa est, cuncta dimissa piacla,
<hraban. cruc. fig. XII.4>	Lux rediit mundo, venia et cum munere venit.
<hraban. cruc. fig. XII.5>	Adam nam primus tulit omnia digna decoris,
<hraban. cruc. fig. XII.6>	Progenie ex tota nocua cum pabula sumpsit,
<hraban. cruc. fig. XII.7>	Cuncta venusta bona remearunt, cara beata
<hraban. cruc. fig. XII.8>	Cum advenit Hiesus Adam pie in arva secundus.
<hraban. cruc. fig. XII.9>	Unius ex hominis scelere, tot damna tulere
<hraban. cruc. fig. XII.10>	In rebus cuncti, perituri et morte minores:
<hraban. cruc. fig. XII.11>	Unius atque hominis dono salvantur ubique
<hraban. cruc. fig. XII.12>	Credentes omnes, fruituri ac luce superna.
<hraban. cruc. fig. XII.13>	Denique regnavit per lignum noxia cuncto
<hraban. cruc. fig. XII.14>	Mors etiam mundo dominans et sorte beatum
<hraban. cruc. fig. XII.15>	Captiva regnum per lignum ac perdidit omne:
<hraban. cruc. fig. XII.16>	Et nocuos multos amiserat improba quondam.
<hraban. cruc. fig. XII.17>	En toto tribuit Christus ut ianua sit hinc
<hraban. cruc. fig. XII.18>	Orbi, mundo; nam speciem totam ac pius hic is
<hraban. cruc. fig. XII.19>	Constituit tollens diras aras huic intus
<hraban. cruc. fig. XII.20>	Et dederat lucem cordis, et pangere pactum.
<hraban. cruc. fig. XII.21>	Primus homo terrenus erat, et pignora tota
<hraban. cruc. fig. XII.22>	Terrena genuit mortis quis debita liquit;
<hraban. cruc. fig. XII.23>	Posterior verus fuerat caelestis et Adam,
<hraban. cruc. fig. XII.24>	Caelestisque manet cuius generatio tota.
<hraban. cruc. fig. XII.25>	Hic dominus mundi, terrae, pontique, polique,
<hraban. cruc. fig. XII.26>	Regnat in aeternum donat cum regna beatis.
<hraban. cruc. fig. XII.27>	Quattuor ipse dabit totius conditor Adam
<hraban. cruc. fig. XII.28>	Iure plagas orbis, tanquam de nomine dictas:
<hraban. cruc. fig. XII.29>	Cuius lux virtus dominum testantur ubique.
<hraban. cruc. fig. XII.30>	En anatol, dysis, arcton, mesembria, haec sic
<hraban. cruc. fig. XII.31>	Designant odis arte, en decet ut pie cuncta
<hraban. cruc. fig. XII.32>	Auctorem dominum cognoscant laude beata:
<hraban. cruc. fig. XII.33>	Et celebrent Christum, quod vere Filius ipse
<hraban. cruc. fig. XII.34>	Summi sit Patris, et dextera vera tonantis:
<hraban. cruc. fig. XII.35>	Cuius cura bona est, tactus medicina salutis.

<hraban. cruc. fig. XIII.1>	Arbor odore potens, frondoso vertice lata,
<hraban. cruc. fig. XIII.2>	Qua summa vere sacro u fluit ordine bertas,
<hraban. cruc. fig. XIII.3>	Ortus ditatus et par cui nullus in orbe est
<hraban. cruc. fig. XIII.4>	Floribus et foliis, milleno germine dives,
<hraban. cruc. fig. XIII.5>	Omnes excedens altas gravitudine sylvas.
<hraban. cruc. fig. XIII.6>	Cum totam pie magnus vertit honorque decusque,
<hraban. cruc. fig. XIII.7>	Ambit verus honor, laetus loquitur ea voto
<hraban. cruc. fig. XIII.8>	Stans homo, livor hoc nationi denegat atri
<hraban. cruc. fig. XIII.9>	Demonis horrendus, rem sciri, laude moveri.
<hraban. cruc. fig. XIII.10>	Arbor sola tenens varios virtute colores,
<hraban. cruc. fig. XIII.11>	Purpureo regis sub tactu roscida fulgens
<hraban. cruc. fig. XIII.12>	Aeterno es radio, stant in te nam pie vincte
<hraban. cruc. fig. XIII.13>	Aedes turritae, ex hoc dudum est nonne beata
<hraban. cruc. fig. XIII.14>	Machina et ipsa Dei, ara, et qui usit suprema
<hraban. cruc. fig. XIII.15>	Lar hoc ne est, et mira lucerna, hoc otia tota
<hraban. cruc. fig. XIII.16>	Agnus hoc statuit, signans rite viando
<hraban. cruc. fig. XIII.17>	Vera salus ista, quos verus fons bonitatis
<hraban. cruc. fig. XIII.18>	Est benedictio quae sacravit, amor, pietasque,
<hraban. cruc. fig. XIII.19>	Sanctas salutis lux, et vita, redemptio vera:
<hraban. cruc. fig. XIII.20>	Inque domu princeps donum dat pacis in orbem,
<hraban. cruc. fig. XIII.21>	Iuraque amicitiae hinc firmavit, deposuitque,
<hraban. cruc. fig. XIII.22>	Ascita antiqui nisus, quae texit hiems mors, cum
<hraban. cruc. fig. XIII.23>	Illecebri lusu circa ignem noxia, enim sic
<hraban. cruc. fig. XIII.24>	Pellax decipit, et socordem ubi inquietato
<hraban. cruc. fig. XIII.25>	Conspexit voto iam arridens, vinxit aperte.
<hraban. cruc. fig. XIII.26>	O tu, crux speciosa, o pinus pulchrior, omnia
<hraban. cruc. fig. XIII.27>	Quae vincis nemora, o cedris altior ipsis,
<hraban. cruc. fig. XIII.28>	Monstrans e numero radianti dona beata
<hraban. cruc. fig. XIII.29>	Adventu Hiesus quae intus probus otia nutu
<hraban. cruc. fig. XIII.30>	Istulerit, dabat iisse beate cum pie venit
<hraban. cruc. fig. XIII.31>	Egrediens vulva huc, et blando nomine semet
<hraban. cruc. fig. XIII.32>	Signavit, caelos terrena et condere regna:
<hraban. cruc. fig. XIII.33>	Ut dudum sancti lingua cecinere prophetae.
<hraban. cruc. fig. XIII.34>	Fecerit hic celsa doctor, dum condidit ima,
<hraban. cruc. fig. XIII.35>	Imperium inque humeris tanto sit quod pie regi.

<hraban. cruc. fig. XIV.1>	Dignum opus et clarum victoris psallere regis
<hraban. cruc. fig. XIV.2>	Vexillum insigne dominantis laude triumphum;
<hraban. cruc. fig. XIV.3>	Quo mundum eripuit, nocui et quo sceptra tyranni
<hraban. cruc. fig. XIV.4>	Distruxit, reprobans rectoris regmina falsa:
<hraban. cruc. fig. XIV.5>	Quo bene sustentat caelum, pelagusque, solumque:
<hraban. cruc. fig. XIV.6>	Cuius in orbe sacra exfuerit nam altatio, quando
<hraban. cruc. fig. XIV.7>	Mysterio adcurrens nascentis ab origine mundi
<hraban. cruc. fig. XIV.8>	Annorum saecli series haec attulit, atque hinc
<hraban. cruc. fig. XIV.9>	Iure sacrae fidei plebes concurrere scriptis
<hraban. cruc. fig. XIV.10>	Credentes fecit, proba conditor omnia condens
<hraban. cruc. fig. XIV.11>	Tempora, cum numero concordans cuncta sacrato
<hraban. cruc. fig. XIV.12>	Cuncta quia Dominus renovavit saecula prisca;
<hraban. cruc. fig. XIV.13>	Sanguine nam recreans perfecit cuncta cruore,
<hraban. cruc. fig. XIV.14>	Iam bonus in primis tunc finxit quae exa diebus.
<hraban. cruc. fig. XIV.15>	Principium ut Genesis pie sancto dogmate pandit,
<hraban. cruc. fig. XIV.16>	Quod hominem faciens complesset facta creator:
<hraban. cruc. fig. XIV.17>	Sicque die sexta hominem reparando redemptor
<hraban. cruc. fig. XIV.18>	Sabbata demonstrans, celebravit sabbata vere.
<hraban. cruc. fig. XIV.19>	En patrat hunc numerum sussum quod passio falso
<hraban. cruc. fig. XIV.20>	Oppetat, inde premat temptantem hanc usiam arti
<hraban. cruc. fig. XIV.21>	Occumbat curarum ut vincta est pars sita dirum.
<hraban. cruc. fig. XIV.22>	Quod nunquam post haec fallacis factio plebis
<hraban. cruc. fig. XIV.23>	Iam ostendet, pandat pietatis sed proba virtus
<hraban. cruc. fig. XIV.24>	Dogmata vera Dei per cuncta haec tempora mundi
<hraban. cruc. fig. XIV.25>	Sanctificare crucem, benedicere regna futura
<hraban. cruc. fig. XIV.26>	Quae esset Salvator, benedicta potentia Patris:
<hraban. cruc. fig. XIV.27>	Nempe daturus eis summo nova praemia Christus,
<hraban. cruc. fig. XIV.28>	Quos monitis flexit, docuit quos verba salutis.
<hraban. cruc. fig. XIV.29>	Quos pia corde fides operis quos infula vestit:
<hraban. cruc. fig. XIV.30>	At crucis haec species tribuit solamina fidis
<hraban. cruc. fig. XIV.31>	Materiam laudis bonitatem hinc scire creantis:
<hraban. cruc. fig. XIV.32>	Qui pius omnipotens vitam dedit ante salubrem,
<hraban. cruc. fig. XIV.33>	Quando hominem voluit paradisum sorte tenere:
<hraban. cruc. fig. XIV.34>	Et post lapsa fugam miserans quoque noluit ipsum
<hraban. cruc. fig. XIV.35>	Fraude perire lupi, hanc maxime conditor arcem:
<hraban. cruc. fig. XIV.36>	Sed crucis ad vitam voto dedicaverat orbi huic,
<hraban. cruc. fig. XIV.37>	Virtutum ut numero eveheret ad sceptra superna.
<hraban. cruc. fig. XIV.38>	Spes, amor atque fides omnes quos sanxit ab aevo
<hraban. cruc. fig. XIV.39>	Perpetuo dignos Christi venerabile visu hinc.

<hraban. cruc. fig. XV.1>	Nate Patris summi, qui tela ferocia frangis,
<hraban. cruc. fig. XV.2>	Da mihi rite crucis victricia carmina fari.
<hraban. cruc. fig. XV.3>	Nam caeleste animal mitis volat ore Iohannes
<hraban. cruc. fig. XV.4>	Transpenetrans aquila, et vero omine vidi
<hraban. cruc. fig. XV.5>	Eoum solem, verbum hausit in arce polorum hoc:
<hraban. cruc. fig. XV.6>	Gratia sicque Iohanni ante omnes vivido fatu
<hraban. cruc. fig. XV.7>	Donata, utque artus hominis sibi sumeret auctor
<hraban. cruc. fig. XV.8>	Scripserit; atque in principio Deus unus et almus
<hraban. cruc. fig. XV.9>	Semper cum Patre qui pio erat: vitaque, salusque,
<hraban. cruc. fig. XV.10>	Sit natus, factusque caro, dominatur in orbe.
<hraban. cruc. fig. XV.11>	Hunc leo, hunc vitulus regem dant, pontificemque.
<hraban. cruc. fig. XV.12>	Ut leo, qui fortis retulit certamine praedam;
<hraban. cruc. fig. XV.13>	Hostiam et obtulerit summus se rite sacerdos,
<hraban. cruc. fig. XV.14>	Mystica dona suis consortibus optime donans.
<hraban. cruc. fig. XV.15>	Nempe datorum mysterio septem et pie panum:
<hraban. cruc. fig. XV.16>	Dat Marcus septem spiritus quoque vivide cantu.
<hraban. cruc. fig. XV.17>	O tu regem iusti ecce agnum da pie Lucas:
<hraban. cruc. fig. XV.18>	Hoc signatque fides Dei ecce ea, pontificemque
<hraban. cruc. fig. XV.19>	Dat vox clarum hedos qui tollit cum fuit in dies.
<hraban. cruc. fig. XV.20>	Formantis manus et par ecce diebus Herodis
<hraban. cruc. fig. XV.21>	In Bethleem genitus matre ammirabilis infans:
<hraban. cruc. fig. XV.22>	Ipse satus Maria, mundo ditissima cura huic:
<hraban. cruc. fig. XV.23>	Nobilis atque puer, persona vetusta dierum
<hraban. cruc. fig. XV.24>	Qui venit de Edom, de Bozra, hic veste cruenta
<hraban. cruc. fig. XV.25>	Calcaturus erat qui solus torcular, auctor
<hraban. cruc. fig. XV.26>	In cruce pensandus qui sustinet astra supernus:
<hraban. cruc. fig. XV.27>	Ut crux alma foret divino haec munere dives.
<hraban. cruc. fig. XV.28>	Nam scribens bene Mattheus dedit ordine primus
<hraban. cruc. fig. XV.29>	Qui in facie firmat ius, hunc ab origine David
<hraban. cruc. fig. XV.30>	Progenitum esse hominem signavit, quem pie votum
<hraban. cruc. fig. XV.31>	Cum monstravit in ordine stirpis fidus Abraham:
<hraban. cruc. fig. XV.32>	Quod genus hoc dederit pistillo fraudis iniquae
<hraban. cruc. fig. XV.33>	Expulso nam rite liber genus omne retextum
<hraban. cruc. fig. XV.34>	Continet hoc vere rationis credere signum,
<hraban. cruc. fig. XV.35>	Nempe decet dudum Christus quia nascier illa
<hraban. cruc. fig. XV.36>	Promissus stirpe est, Salvator maximus orbi.

<hraban. cruc. fig. XVI.1>	Spiritus alme, veni supera directus ab arce,
<hraban. cruc. fig. XVI.2>	Ut tibi devotam mentem et bene credula corda
<hraban. cruc. fig. XVI.3>	Tu dedices vatis, qui spiritus es quoque vitae;
<hraban. cruc. fig. XVI.4>	Quem ex Patre promissum sapientia mittere semet
<hraban. cruc. fig. XVI.5>	Promisit Christus, antiquum laude novumque
<hraban. cruc. fig. XVI.6>	Altithroni donum, charae et pia pactio sponsae:
<hraban. cruc. fig. XVI.7>	In cruce quam sponsus regali sanguinis ostro
<hraban. cruc. fig. XVI.8>	Dotavit, desponsavit in scammate saecli hoc.
<hraban. cruc. fig. XVI.9>	Cui das ergo, bene intellectu singula carpit
<hraban. cruc. fig. XVI.10>	Mysteria, interne doctus atque omnia pensat,
<hraban. cruc. fig. XVI.11>	Qualiter ipsa Patris sapientia Christus in orbem
<hraban. cruc. fig. XVI.12>	Te pignus dederit, quem sponsae nobilis arram
<hraban. cruc. fig. XVI.13>	Esse suae voluit, dum Spiritus auctor es, omnem hanc
<hraban. cruc. fig. XVI.14>	Formasti et molem, tu conspicis interiora et
<hraban. cruc. fig. XVI.15>	Non erit ulla tibi, ni ilico scrutaberis illam.
<hraban. cruc. fig. XVI.16>	Namque creatura invisa in conspectibus almis
<hraban. cruc. fig. XVI.17>	Quem rite Isaiam scio et septem, his dare summis,
<hraban. cruc. fig. XVI.18>	Vitae te bis enim in sensum indere se sator infit
<hraban. cruc. fig. XVI.19>	Christus, dans clarum mandatum bini et amoris,
<hraban. cruc. fig. XVI.20>	Ut Deus ex toto cordis psallatur honore,
<hraban. cruc. fig. XVI.21>	Almus ametur, amorque scientia cui detur omnis ipse.
<hraban. cruc. fig. XVI.22>	Exin ut fratris cuncti amplectentur amorem:
<hraban. cruc. fig. XVI.23>	Quod crux alma Dei benefacto schemate signat.
<hraban. cruc. fig. XVI.24>	Nam pars sursum erecta Dei pie mandat amorem,
<hraban. cruc. fig. XVI.25>	Transversa pacem dat, quam cum fratre tenendam
<hraban. cruc. fig. XVI.26>	Constituit, sanctae pietatis summus amator
<hraban. cruc. fig. XVI.27>	Christus qui in cruce erat infixus hostia pacis.
<hraban. cruc. fig. XVI.28>	Propter amicorum pius arbiter orbis amorem
<hraban. cruc. fig. XVI.29>	Dilectam ponens animam, atque exempla reliquit.
<hraban. cruc. fig. XVI.30>	Hunc tu sanctificans (psallendus semper) amorem
<hraban. cruc. fig. XVI.31>	Spiritus inde mihi timor omnis noxius absit:
<hraban. cruc. fig. XVI.32>	Quatenus aucta crucis divinae gloria mecum
<hraban. cruc. fig. XVI.33>	Carmine permaneat, tu implebis carmine mutum
<hraban. cruc. fig. XVI.34>	Os, et rite facis coelestem psallere cantum.

<hraban. cruc. fig. XVII.1>	Sancta, beata, potens, vitae laus, gloria Christi
<hraban. cruc. fig. XVII.2>	Crux veneranda Dei tu, prospera functio saecli,
<hraban. cruc. fig. XVII.3>	Digna, bona atque pia, Christo afficeras quia membra
<hraban. cruc. fig. XVII.4>	Stipite suspensa, afflictos sub carceris umbra
<hraban. cruc. fig. XVII.5>	Deriperas populos, regnum in sublime repostum
<hraban. cruc. fig. XVII.6>	Quis dederas: quoniam spectatio longa polorum
<hraban. cruc. fig. XVII.7>	Reddita iure piis beat olim, et stemmate dignos:
<hraban. cruc. fig. XVII.8>	Nam bona quae in terram pius arbiter ore sereno
<hraban. cruc. fig. XVII.9>	Semina dispersit sacra, multiplicavit, amavit:
<hraban. cruc. fig. XVII.10>	Quaeque sedens montis oravit in arce magister.
<hraban. cruc. fig. XVII.11>	Discipulis tribuens pactum, pia foedera iuris:
<hraban. cruc. fig. XVII.12>	Incipiebat enim almifico tunc ordine sanctis
<hraban. cruc. fig. XVII.13>	Virtutum his titulis Dominus pia pandere dicta.
<hraban. cruc. fig. XVII.14>	Ut benedicta Patris proles hoc dogmate signet.
<hraban. cruc. fig. XVII.15>	Crux quia tota bona complectit, et optima per se
<hraban. cruc. fig. XVII.16>	Dat, docet alma, annectit amantibus atque beata:
<hraban. cruc. fig. XVII.17>	Sic felix divinam ardore tremens preme cordam.
<hraban. cruc. fig. XVII.18>	Qui hic es, fac et iustitiam, hoste pio, algida serva
<hraban. cruc. fig. XVII.19>	Flentes qui cupidos, nam his sursum omen ad eumque,
<hraban. cruc. fig. XVII.20>	Quis consul aeterna ac sit miseratio, cernent,
<hraban. cruc. fig. XVII.21>	Dolatio, idque refectio, pastio larga, et in arce
<hraban. cruc. fig. XVII.22>	Non alto actio competit ore, repensque supernum
<hraban. cruc. fig. XVII.23>	Ops est nunc, valet hic atque hoc satis, interna cum
<hraban. cruc. fig. XVII.24>	Longe absunt, humilive solo, quod pronus adorat.
<hraban. cruc. fig. XVII.25>	Cum verbum haud solum mites, sed in ordine mores
<hraban. cruc. fig. XVII.26>	Omnitenens poscit semper hoc temporeque omni.
<hraban. cruc. fig. XVII.27>	Ergo beatorum est habitare in luce volentum, et
<hraban. cruc. fig. XVII.28>	Octeno hoc numero ut super ardua dona requirant,
<hraban. cruc. fig. XVII.29>	Hocque resurgentes regnum: quia sic cruce vadent.
<hraban. cruc. fig. XVII.30>	Crux via, scala, rota, patria, dux, porta, triumphus,
<hraban. cruc. fig. XVII.31>	Vita beata hominum meritorum, et maxima merces:
<hraban. cruc. fig. XVII.32>	Bina quater posita en, regni pia formula pandit
<hraban. cruc. fig. XVII.33>	Sancta bonos bene dona polum scandendo mereri:
<hraban. cruc. fig. XVII.34>	Cuncti potensque Dei Dominus hoc omnipotentis
<hraban. cruc. fig. XVII.35>	Spiritus ipse modis vult pacis scandere sedem:
<hraban. cruc. fig. XVII.36>	Septenosque gradus superis erexerat astris, quo
<hraban. cruc. fig. XVII.37>	Alta poli hinc pie posse benignos panderet ire,
<hraban. cruc. fig. XVII.38>	Quos comitatur amor, ratio, lux, laus, bona virtus,
<hraban. cruc. fig. XVII.39>	Gloria, stemma, thronus, quis additur arce polorum.

<hraban. cruc. fig. XVIII.1>	Pande salutarem Domino vincente triumphum
<hraban. cruc. fig. XVIII.2>	Lingua, figura, manus, labium, vox, syllaba, sensus.
<hraban. cruc. fig. XVIII.3>	Magna crucis Domini quem gloria poscit ubique,
<hraban. cruc. fig. XVIII.4>	Sidera celsa super, et quo pertingit abyssus,
<hraban. cruc. fig. XVIII.5>	Lux ubi pura manet, quo tetra silentia noctis
<hraban. cruc. fig. XVIII.6>	Perpetuae latitant, ubi noxque diesque vicissim
<hraban. cruc. fig. XVIII.7>	Succedunt, ceduntque sibi, quo tempore cunctus
<hraban. cruc. fig. XVIII.8>	Labitur orbis, ubi variabilis inditus ordo est.
<hraban. cruc. fig. XVIII.9>	Quattuor isto vincire vix sufficit, ast haec
<hraban. cruc. fig. XVIII.10>	Pagina digna cruci praeconia tramite denas,
<hraban. cruc. fig. XVIII.11>	Hasque quadragenas sancto de calle monades
<hraban. cruc. fig. XVIII.12>	Arte ligare simul plenas quoque luce serena,
<hraban. cruc. fig. XVIII.13>	Mystica quas virtus ornat, consecrat, honorat.
<hraban. cruc. fig. XVIII.14>	Temporis instantis numerus hic rite figuram
<hraban. cruc. fig. XVIII.15>	Gestat, quo tota Christo sub principe sancta
<hraban. cruc. fig. XVIII.16>	Ecclesia rabido pie fert contraria tela hic
<hraban. cruc. fig. XVIII.17>	Opponens hosti bellatrix conscia perstans,
<hraban. cruc. fig. XVIII.18>	Virtutum et pugnis vitia sibi laus ea cuncta
<hraban. cruc. fig. XVIII.19>	Cum fidei scuto domat, haec ritu hastaque verbo
<hraban. cruc. fig. XVIII.20>	Loricam ligat, et bene iustitiae induit almam,
<hraban. cruc. fig. XVIII.21>	Atque salutaris galeam hanc in vertice gestat.
<hraban. cruc. fig. XVIII.22>	Ipsa crucis claram faciunt insignia frontem,
<hraban. cruc. fig. XVIII.23>	Frontis et adversae fundunt formosa decorem:
<hraban. cruc. fig. XVIII.24>	In cruce Salvator saevum nam vicerat hostem
<hraban. cruc. fig. XVIII.25>	Eius, et hoc numero sua deserto alma trahebat
<hraban. cruc. fig. XVIII.26>	Ex dapibus cunctis ieiunia sobria Christus:
<hraban. cruc. fig. XVIII.27>	Strinxerat eripuitque atro de fauce superbi
<hraban. cruc. fig. XVIII.28>	Raptoris hominem, quem castrimargia traxit
<hraban. cruc. fig. XVIII.29>	In facinus, dirum immitem simul attulit iram.
<hraban. cruc. fig. XVIII.30>	Huic philargyria levis et cenedoxia trusit
<hraban. cruc. fig. XVIII.31>	Quem a regno Dominus aeterna redemptio Hiesus,
<hraban. cruc. fig. XVIII.32>	Sed pressit hostem, praedam salvavit ab ipso.
<hraban. cruc. fig. XVIII.33>	Dapsilis, atque humilis, mitis, et sobrius ipse,
<hraban. cruc. fig. XVIII.34>	Cuius pugna salus, cuius victoria sancta est,
<hraban. cruc. fig. XVIII.35>	Cuius in arce thronus, aspectus in infima cuius
<hraban. cruc. fig. XVIII.36>	Crux ovat orbis honor, crux est erectio mundi:
<hraban. cruc. fig. XVIII.37>	Crux mihi carmen erit Christi victoria clara.

<hraban. cruc. fig. XIX.1>	Crux mihi carmen erit, aures adhibete fideles,
<hraban. cruc. fig. XIX.2>	Laus crucis ore manat, devotas ducite mentes
<hraban. cruc. fig. XIX.3>	Vos quibus est Christus, quibus est sapientia curae
<hraban. cruc. fig. XIX.4>	Lux aeterna Dei, quibus incorruptio amor fit
<hraban. cruc. fig. XIX.5>	Hic sonat artificis virtus, operisque beati
<hraban. cruc. fig. XIX.6>	Hic decor exultat, hic gloria fingitur artis,
<hraban. cruc. fig. XIX.7>	Vester honor vivit, quia vivida fulget origo,
<hraban. cruc. fig. XIX.8>	Vestra manet palma iure immortalis in aethra,
<hraban. cruc. fig. XIX.9>	Clara quia est vobis victoria Christus ubique.
<hraban. cruc. fig. XIX.10>	Ipse salus vestra, et vindictam fecit in atro
<hraban. cruc. fig. XIX.11>	Pro vobis moriens, iusteque oppressit iniquum
<hraban. cruc. fig. XIX.12>	Morte interficiens mortem, dum tartara vicit.
<hraban. cruc. fig. XIX.13>	Huc huc aegroti volucri concurrite cursu, en
<hraban. cruc. fig. XIX.14>	Vester erit medicus quem crux medicabilis alto
<hraban. cruc. fig. XIX.15>	Stipite gestavit, extendit brachia curae, et
<hraban. cruc. fig. XIX.16>	Poscite curari, et geminas expandite palmas.
<hraban. cruc. fig. XIX.17>	Ipsius ergo valet tactu cito in ora hac eadem
<hraban. cruc. fig. XIX.18>	Reddere dextra pia trepido, hic alma quietis
<hraban. cruc. fig. XIX.19>	Summa cui est virtus, sapiens adhibere salutem
<hraban. cruc. fig. XIX.20>	Ars, qui descendit resipiscat physica ut arte.
<hraban. cruc. fig. XIX.21>	Damna timoris eant, redivivant signa beata.
<hraban. cruc. fig. XIX.22>	Quinqua salutarem numerum hic ginta beata
<hraban. cruc. fig. XIX.23>	Dat crucis haec species, divino munere plena:
<hraban. cruc. fig. XIX.24>	Qui signat veniam, qui sabbata laeta quietis,
<hraban. cruc. fig. XIX.25>	Qui legis priscae post azyma festa tributae
<hraban. cruc. fig. XIX.26>	Est index, et post sancta solemnia Paschae
<hraban. cruc. fig. XIX.27>	Ipse Paracleti missi undique numine plenus.
<hraban. cruc. fig. XIX.28>	Pacis amore probus, pacis signacula profert
<hraban. cruc. fig. XIX.29>	Perfectus decore, specie perfectus honoris.
<hraban. cruc. fig. XIX.30>	Quinque cruces praebet ramis, denasque monades
<hraban. cruc. fig. XIX.31>	X numerat, semperque cruci apta et amica figura.
<hraban. cruc. fig. XIX.32>	Quinque libri legis exstant mandataque dena.
<hraban. cruc. fig. XIX.33>	Omnia nempe cruci concordant tramite dictu,
<hraban. cruc. fig. XIX.34>	Lex, numerus, tempus, mysteria facta, character.
<hraban. cruc. fig. XIX.35>	Omnes ergo crucem pariter laudemus ovantes:
<hraban. cruc. fig. XIX.36>	Solvamus vota hinc crucifixo et debita regi,
<hraban. cruc. fig. XIX.37>	Sanguine qui proprio laxavit crimina mundo.

<hraban. cruc. fig. XX.1>	Sanguinis ergo sacri nos fusio lavit et unda
<hraban. cruc. fig. XX.2>	Sordibus a cunctis, detersit et omnia Christus
<hraban. cruc. fig. XX.3>	Noxia, nam passus labes tulit hic quoque nostras
<hraban. cruc. fig. XX.4>	Delens aratum contra orbem, tum chirographum
<hraban. cruc. fig. XX.5>	Lumen evangelii imitabile condidit auctor.
<hraban. cruc. fig. XX.6>	Quod facinus scripto vetat, omnia vana recusat:
<hraban. cruc. fig. XX.7>	Quod vitam signans in cuncto expenditur orbe,
<hraban. cruc. fig. XX.8>	Lumen virtutum ascensu et dominantis ubique
<hraban. cruc. fig. XX.9>	Indicat, oratum pandens, quo mystica scripta
<hraban. cruc. fig. XX.10>	Monstrant, dona Dei quanta omnibus obtulit ore:
<hraban. cruc. fig. XX.11>	Ast decies duodena tenet hic lauda character
<hraban. cruc. fig. XX.12>	Grammata, nec hoc una semel, sed hoc quater una
<hraban. cruc. fig. XX.13>	Magna notans fidei mysteria, magnaque fidis
<hraban. cruc. fig. XX.14>	Gaudia, demonstrans medicinae munera grata
<hraban. cruc. fig. XX.15>	Et sociale decus, quod spiritus auctor in ore
<hraban. cruc. fig. XX.16>	Ardens lux dederat concordi munere linguae.
<hraban. cruc. fig. XX.17>	Hincque alacer coetus sacratum iactat ubique
<hraban. cruc. fig. XX.18>	Hoc nomen, rete expandens quod sagena in abysso
<hraban. cruc. fig. XX.19>	Mundi plena alta retrahat et frenet ut omnes
<hraban. cruc. fig. XX.20>	His frenis crucis, utque insignia Christus ubique
<hraban. cruc. fig. XX.21>	Digne commendet homini, quae magna resignat
<hraban. cruc. fig. XX.22>	In multis dona, adiungens proba praemia nati.
<hraban. cruc. fig. XX.23>	En orbis Domini qui condit praemia in actu et
<hraban. cruc. fig. XX.24>	Multiplicat, dignis iuste cum Patre superno
<hraban. cruc. fig. XX.25>	Regnator regnans, cuncta ditione gubernans:
<hraban. cruc. fig. XX.26>	Qui pignus dederat paracletum iure salutis,
<hraban. cruc. fig. XX.27>	Ut regat, et servet, perducat ad atria vitae, et
<hraban. cruc. fig. XX.28>	Psallite devote vitam, bene psallite Christo
<hraban. cruc. fig. XX.29>	Gentes ac linguae, verum et cognoscite regem,
<hraban. cruc. fig. XX.30>	Virtutemque Patris, qua occumbit dira potenti
<hraban. cruc. fig. XX.31>	Morsque sui et stimuli, rerum scitote parentem.
<hraban. cruc. fig. XX.32>	Haec laus culmen habet ex vero germine parta:
<hraban. cruc. fig. XX.33>	Aeternam requiem iste est naturae inditus ordo:
<hraban. cruc. fig. XX.34>	Servet ut indita tantum, et speret dona beata.
<hraban. cruc. fig. XX.35>	Gloria haec virtus, et summa est causa quietis;
<hraban. cruc. fig. XX.36>	Isteque iura bene conservat, liber ac hic est
<hraban. cruc. fig. XX.37>	Qui bona summa cupit, rite et mediocria ducit.

<hraban. cruc. fig. XXI.1>	Lex quoque vera Dei vincenda est sorte beata
<hraban. cruc. fig. XXI.2>	Ecce crucis Christi, qua solvitur orbis ab ira,
<hraban. cruc. fig. XXI.3>	Ducitur ad vitam, portum capit atque quietis
<hraban. cruc. fig. XXI.4>	Arvigenae primi lapsum post naufragus ipse.
<hraban. cruc. fig. XXI.5>	Nam quia per vetitum mors vicit noxia lignum,
<hraban. cruc. fig. XXI.6>	Et genus humanum fera late absumpserat omne,
<hraban. cruc. fig. XXI.7>	Faucibus a mortis per lignum tolleret ut hoc
<hraban. cruc. fig. XXI.8>	Iure crucis placuit reparanti ponere palum
<hraban. cruc. fig. XXI.9>	Dirae, quodque atrox madido glutiverat alvo,
<hraban. cruc. fig. XXI.10>	Evomeret sicco, lueretque hinc debita poenas:
<hraban. cruc. fig. XXI.11>	Invasit, rapuit dominatum quod male trux fur,
<hraban. cruc. fig. XXI.12>	Id voluit signare modis in dogmate scriptis
<hraban. cruc. fig. XXI.13>	Testamentorum Deus auctor, opus crucis ipse
<hraban. cruc. fig. XXI.14>	Praedixit, docuit sese et complesse fatetur
<hraban. cruc. fig. XXI.15>	Magnipotens: crux hinc ideo se tota coruscam
<hraban. cruc. fig. XXI.16>	Excipere in lucem monstrat, dat calle dicato
<hraban. cruc. fig. XXI.17>	Rite faros iustis se cuncta per aera testans:
<hraban. cruc. fig. XXI.18>	Gentes ac populos ad celsa et provocat astra,
<hraban. cruc. fig. XXI.19>	Exemptos notat, et noctis ornatu alacres scit
<hraban. cruc. fig. XXI.20>	Non parvum facere, hinc et regni ducit ad alta.
<hraban. cruc. fig. XXI.21>	Hoste fit expulso victrix, nec fallit in arte,
<hraban. cruc. fig. XXI.22>	Sed solum generis dominans miracula sistit.
<hraban. cruc. fig. XXI.23>	Omnia regna sibi propter sua dona ministrat
<hraban. cruc. fig. XXI.24>	Devota, et placida, mansueta, quieta, redempta:
<hraban. cruc. fig. XXI.25>	Quot habet en linguas orbis, et iura loquelae,
<hraban. cruc. fig. XXI.26>	Hoc numero signat aditum venientibus, atque
<hraban. cruc. fig. XXI.27>	Tramitis hoc pandit Salvator discipulorum.
<hraban. cruc. fig. XXI.28>	Nam octies ut novies variet os dicitur orbis,
<hraban. cruc. fig. XXI.29>	Hincque novem pie relliquias in luce beatum
<hraban. cruc. fig. XXI.30>	Spirituum datur octava, ut supplere creator
<hraban. cruc. fig. XXI.31>	Velit rite die hoc, et claudere saecula fine.
<hraban. cruc. fig. XXI.32>	Omnia namque orbis scelera consumpsit in ipso
<hraban. cruc. fig. XXI.33>	Flammivomo crucis ardore, patiendo creator,
<hraban. cruc. fig. XXI.34>	Sed tamen ex carnis parte ast divina reluxit
<hraban. cruc. fig. XXI.35>	Natura inscripto, sobrium produxit et ortum:
<hraban. cruc. fig. XXI.36>	Legem nempe suam crucis ordine fecit amatam,
<hraban. cruc. fig. XXI.37>	Iure levem, suavem, et scandendi munere ditem.

<hraban. cruc. fig. XXII.1>	Christus amor votum mihi, qui pia munera dat haec
<hraban. cruc. fig. XXII.2>	Carminis, hic pretium, hic via, portio fida quietis:
<hraban. cruc. fig. XXII.3>	Qui bona cuncta probans ope, tanta et talia rite
<hraban. cruc. fig. XXII.4>	Dona suis famulis largitur, ad istaque cunctos
<hraban. cruc. fig. XXII.5>	Hortatur miserans, spondet pie conditor arcem
<hraban. cruc. fig. XXII.6>	Iam posse impetrare poli sceptra, altaque regna,
<hraban. cruc. fig. XXII.7>	Si spes, firma fides summi, et cupit hic ea sancte
<hraban. cruc. fig. XXII.8>	Castus amor, nec amat memorans haec perditus orsa.
<hraban. cruc. fig. XXII.9>	Dona quidem haec veniens huc orbem lite iucunda
<hraban. cruc. fig. XXII.10>	Sparserat in mundo anteriore valentia fructu
<hraban. cruc. fig. XXII.11>	Quo docuit mundum dedicans, ne in deteriora hic
<hraban. cruc. fig. XXII.12>	Praeceps mallet abire loca, dans iura magister
<hraban. cruc. fig. XXII.13>	Noscere Evangelii, et dirum mansuescere morem.
<hraban. cruc. fig. XXII.14>	Ut Deus arce poli et iustus, cum advenerit istuc
<hraban. cruc. fig. XXII.15>	Auctor ad aetherei iustis dare praemia Patris,
<hraban. cruc. fig. XXII.16>	Dextra tunc meritis capiat bona munera dignis.
<hraban. cruc. fig. XXII.17>	Iste quidem numerus sanantis signat utrumque
<hraban. cruc. fig. XXII.18>	Adventum Domini, hinc arcebat quando tyrannum,
<hraban. cruc. fig. XXII.19>	Quando vir hic factus tanta bona reddidit orbi,
<hraban. cruc. fig. XXII.20>	Postque suum cunctis baptisma proba edidit ore.
<hraban. cruc. fig. XXII.21>	Hunc summo est quando salvans Patre iustus iturus
<hraban. cruc. fig. XXII.22>	Iudex, et homo sal pix istum praemia sancta hinc
<hraban. cruc. fig. XXII.23>	Fert prius hic alto dare, et usque videre superni
<hraban. cruc. fig. XXII.24>	Nempe sacram faciem: quos verus nuntiat auctus
<hraban. cruc. fig. XXII.25>	Esse bonis meritis psallendum cantica partos:
<hraban. cruc. fig. XXII.26>	Quae cantare solet sors alma, ut scripta serena
<hraban. cruc. fig. XXII.27>	Apocalypsis habent, dilucida ibi agmina ferre
<hraban. cruc. fig. XXII.28>	Gloria, virtus, excelso omne die atque per aevum
<hraban. cruc. fig. XXII.29>	Alleluia sonat, quis oh tamen aula erit haud hac
<hraban. cruc. fig. XXII.30>	Et Deus et Dominus placandus noster ubique est,
<hraban. cruc. fig. XXII.31>	Quod iuvet iis nos scriptio, ut alma est aeris arce
<hraban. cruc. fig. XXII.32>	Cum apparebit ovans servorum hinc, et rapit almi
<hraban. cruc. fig. XXII.33>	Turba nihil perdens ac scandala inabmovet ira
<hraban. cruc. fig. XXII.34>	Devotos famulos frumenta ut mittat in horreum
<hraban. cruc. fig. XXII.35>	Felix qui valet atque licet cui scandere coelum,
<hraban. cruc. fig. XXII.36>	Et laetum Domini bene Christi intendere vultum:
<hraban. cruc. fig. XXII.37>	Cui manet altus amor perfectio redditur omnis.
<hraban. cruc. fig. XXII.38>	Angelicisque choris permixtus gaudet ubique
<hraban. cruc. fig. XXII.39>	Laudibus, et certat cantando psallere Christo.
<hraban. cruc. fig. XXII.40>	Cantica rite nova hoc studium deponere nescit:
<hraban. cruc. fig. XXII.41>	Regina quia aeterna sic tum et bene gaudia novit.

<hraban. cruc. fig. XXI.1>	Nobilis ecce micat flos regis nomine pictus,
<hraban. cruc. fig. XXI.2>	Atque notis signant victoris facta potentis
<hraban. cruc. fig. XXI.3>	Cornua laeta crucis, trino sic condita versu:
<hraban. cruc. fig. XXI.4>	Quae numerant sex insigni quater arte monades
<hraban. cruc. fig. XXI.5>	Perfectumque decus ostendunt rebus inesse
<hraban. cruc. fig. XXI.6>	Omnibus, omnipotens quas condidit atque redemit.
<hraban. cruc. fig. XXI.7>	Clara dies illa est, qua conditor omnia finxit:
<hraban. cruc. fig. XXI.8>	Non minus haec lucet doctor qua cuncta beavit.
<hraban. cruc. fig. XXI.9>	Tum bona cuncta bonus complevit facta creator:
<hraban. cruc. fig. XXI.10>	Nunc pia cuncta pius opera benedixit amator:
<hraban. cruc. fig. XXI.11>	Quattuor ergo plagas laudat senarius orbis:
<hraban. cruc. fig. XXI.12>	Sex micat in numeris perfectus primus et ipse est,
<hraban. cruc. fig. XXI.13>	Dividit ipse diem totum, constringit et ipse
<hraban. cruc. fig. XXI.14>	Anni mensisque bisextilis atque quadrantis
<hraban. cruc. fig. XXI.15>	Hic numerator adest, attollens tempora nutu.
<hraban. cruc. fig. XXI.16>	Saecula fine capit, et claudit limite mundum,
<hraban. cruc. fig. XXI.17>	Vitam perpetuam tunc regna et lucida ductor
<hraban. cruc. fig. XXI.18>	Dat super astra piis, dimittens debita, vultu
<hraban. cruc. fig. XXI.19>	Indere consignans Iesus pia praemia, scis tu
<hraban. cruc. fig. XXI.20>	Ex omni mundo his quos tanta ad dona coruscans
<hraban. cruc. fig. XXI.21>	Conduxit fidei lux, vivus et indidit haustus.
<hraban. cruc. fig. XXI.22>	Verus amor decorat iusti beat atque opus almum:
<hraban. cruc. fig. XXI.23>	Ergo plagis orbis consignat ab omnibus ast hic
<hraban. cruc. fig. XXI.24>	Adpositus numerus undique pergere plebes
<hraban. cruc. fig. XXI.25>	Ad crucis auxilium, pia numina poscere Iesus
<hraban. cruc. fig. XXI.26>	Perfectumque decus perfecto dogmate discant,
<hraban. cruc. fig. XXI.27>	Perfectae fidei quod facta benigna sequantur.
<hraban. cruc. fig. XXI.28>	Omnia nempe Deum verum haec testantur ubique:
<hraban. cruc. fig. XXI.29>	Perfectum perfecta quidem, formosa decorum
<hraban. cruc. fig. XXI.30>	Quae vertigo poli tornat, quae condit Olympus,
<hraban. cruc. fig. XXI.31>	Quae mare, quae tellus, quae caeli continet aula:
<hraban. cruc. fig. XXI.32>	Ast quoque nos homines in rebus portio parva,
<hraban. cruc. fig. XXI.33>	Rite crucem cantu salvantem et voce sonemus.
<hraban. cruc. fig. XXI.34>	Qui bene nos fecit, quique auxit, quique redemit,
<hraban. cruc. fig. XXI.35>	Carmine et in celebri crebros cantemus amores,
<hraban. cruc. fig. XXI.36>	Quos satis ipse opere sacro et tutamine nobis
<hraban. cruc. fig. XXI.37>	Iam impendit, suasit, ostendit, iussit, amavit.

<hraban. cruc. fig. XXIV.1>	At nunc vos cantate novum, benedicite Christo,
<hraban. cruc. fig. XXIV.2>	Plebs, cantum, dilecta Deo, sanctissimus ordo,
<hraban. cruc. fig. XXIV.3>	Psallite non aliis vosmet imitabile carmen,
<hraban. cruc. fig. XXIV.4>	Immortale decus coeleste hoc ante tribunal,
<hraban. cruc. fig. XXIV.5>	Ante quater senos seniores, quattuor atque
<hraban. cruc. fig. XXIV.6>	Diversae formae ante animalia, iure superna
<hraban. cruc. fig. XXIV.7>	Primitiae Christo, immaculato numinis agno
<hraban. cruc. fig. XXIV.8>	Atque Deo vero, immaculatae et sortis honores:
<hraban. cruc. fig. XXIV.9>	Estis vos emptaeque cohortes sanguinis ostro:
<hraban. cruc. fig. XXIV.10>	Coelo ex terrigenis cantatis rite tropaeum.
<hraban. cruc. fig. XXIV.11>	Citharis modulans ast vultum laude serenat:
<hraban. cruc. fig. XXIV.12>	Vestra manus sacra vocibus atria replet ubique,
<hraban. cruc. fig. XXIV.13>	Ceu voces tonitru fusis clamoribus aetram:
<hraban. cruc. fig. XXIV.14>	Tanquam et multarum valles vox replet aquarum,
<hraban. cruc. fig. XXIV.15>	Linguaque vestra doli ignara, nec novit iniqua:
<hraban. cruc. fig. XXIV.16>	Ante thronum Domini scitis sed dicere digne
<hraban. cruc. fig. XXIV.17>	Laudes, carmina, et artatis bene hic ve parati
<hraban. cruc. fig. XXIV.18>	Per signa, quae non spernit vester gremio rex.
<hraban. cruc. fig. XXIV.19>	Nam hoc nullus diffudit dux ni solus et auctor,
<hraban. cruc. fig. XXIV.20>	Inderiso famine qui hoc modo splendida donat.
<hraban. cruc. fig. XXIV.21>	Munera cantate hinc ille probus ordo, piique
<hraban. cruc. fig. XXIV.22>	Virgineo in habitu mares, quoque femina lactans,
<hraban. cruc. fig. XXIV.23>	Infans, atque anus pariter, iuvenesque, senesque,
<hraban. cruc. fig. XXIV.24>	Qui non polluti estis nexu unquam mulierum hic.
<hraban. cruc. fig. XXIV.25>	Quapropter iam itis ubi iustis praemia donat
<hraban. cruc. fig. XXIV.26>	Omnipotens, pergit Iesus quo virginis agnus,
<hraban. cruc. fig. XXIV.27>	In pratis depascit, ovat, quem rite sequentes
<hraban. cruc. fig. XXIV.28>	Sidera celsa super, o pascua, pascitis agri: et
<hraban. cruc. fig. XXIV.29>	Nunc iam vestra capit virtutem praemia vita,
<hraban. cruc. fig. XXIV.30>	Iure stolam, quam virginis en res attulit unam,
<hraban. cruc. fig. XXIV.31>	Nempe aliam in fine agnus cum corpore reddet.
<hraban. cruc. fig. XXIV.32>	Poscite posco crucis vosmet per signa beata
<hraban. cruc. fig. XXIV.33>	O populi, turmae, plebs, agmina, turba, cohortes,
<hraban. cruc. fig. XXIV.34>	Qui super astra locum sedesque tenetis in arce:
<hraban. cruc. fig. XXIV.35>	Quod nobis vestra laus rex, et conferet agnus
<hraban. cruc. fig. XXIV.36>	Praemia laeta Deus, cum sanctis luce superna:
<hraban. cruc. fig. XXIV.37>	Audire ut liceat vestrum per saecula cantum.

<hraban. cruc. fig. XXV.1>	Laus pia perpetua sanctorum in luce superna
<hraban. cruc. fig. XXV.2>	Assis terrigenis, aliquid quod dicere digne
<hraban. cruc. fig. XXV.3>	Iam de te valeant, avidaque implere decenter
<hraban. cruc. fig. XXV.4>	Ora bonis possint modulis, et cantibus almis.
<hraban. cruc. fig. XXV.5>	Nempe ego te cecini, crux, isto in carmine vivo
<hraban. cruc. fig. XXV.6>	Versibus, exoptans cantando et reddere vota.
<hraban. cruc. fig. XXV.7>	Sed tu cuncta super excellens munera nostra
<hraban. cruc. fig. XXV.8>	Maiestate potens, vincis terrestria, vincis
<hraban. cruc. fig. XXV.9>	Sidera celsa poli, nec sat valet ullus honori
<hraban. cruc. fig. XXV.10>	Namque tuo facere condigna, nec addere verba:
<hraban. cruc. fig. XXV.11>	Temptavique ideo hic ex coelis mystica voto
<hraban. cruc. fig. XXV.12>	Ducere verba tibi, contemplans apta figurae:
<hraban. cruc. fig. XXV.13>	Disposui signis, disperso et tramite cantus
<hraban. cruc. fig. XXV.14>	Inserui angelicos, intexi et versibus aptis.
<hraban. cruc. fig. XXV.15>	Nempe amen in medio vitae signacula spondet:
<hraban. cruc. fig. XXV.16>	Alleluia crucis circumdans cornua complet,
<hraban. cruc. fig. XXV.17>	Et sacram effigiem coelesti carmine signat:
<hraban. cruc. fig. XXV.18>	Nam iusti hinc sceptra devote et munera tota
<hraban. cruc. fig. XXV.19>	Exsuperant narrantes nunc spei ardor ut ore
<hraban. cruc. fig. XXV.20>	Immissus bona det palmae et mors illa remota
<hraban. cruc. fig. XXV.21>	Aufugiat, primam nocuit quae livida stirpem
<hraban. cruc. fig. XXV.22>	Humani generis truculenta absorbuit atque
<hraban. cruc. fig. XXV.23>	Progeniem totam et detraxit in ima profundi.
<hraban. cruc. fig. XXV.24>	At nos quotquot amor in coelos elevat istinc,
<hraban. cruc. fig. XXV.25>	Rite sacram Domini placemus carmine vultum:
<hraban. cruc. fig. XXV.26>	Carmine namque illo, quod erit in sedibus altis,
<hraban. cruc. fig. XXV.27>	Quod cantant iusti, cantabunt perpete voto et:
<hraban. cruc. fig. XXV.28>	Hoc tum rite placet, si implemus iussa tonantis
<hraban. cruc. fig. XXV.29>	Mentibus, et species, factis, et famine linguae:
<hraban. cruc. fig. XXV.30>	Nam tantum sermo haec iusti non praemia cara
<hraban. cruc. fig. XXV.31>	Accipiet, sed vera bene per famina virtus cum
<hraban. cruc. fig. XXV.32>	Haec laus non bona laus, sed veri fictio falsa
<hraban. cruc. fig. XXV.33>	Sit quae magna canit, alta vult, parva meretur.
<hraban. cruc. fig. XXV.34>	Ergo age vos Christum laudate fideliter odis
<hraban. cruc. fig. XXV.35>	Coelestes populi, virtutes, vosque potentes
<hraban. cruc. fig. XXV.36>	Iustorum et plebes, qui in coeli sistitis arce.
<hraban. cruc. fig. XXV.37>	Psallite amen, alleluia, per saecula Christo.

<hraban. cruc. fig. XXVI.1>	Ergo prophetarum bene te crux famen honorat,
<hraban. cruc. fig. XXVI.2>	Praedicat, exaltat, resonat tua facta futura.
<hraban. cruc. fig. XXVI.3>	Inspirata sacro tunc plebs quod protulit ore,
<hraban. cruc. fig. XXVI.4>	Spiritus et sanctus illis mandaverat intus,
<hraban. cruc. fig. XXVI.5>	Omnia cum Christum reparare loquuntur, et in te
<hraban. cruc. fig. XXVI.6>	Confixum Dominum concedere regna benignis.
<hraban. cruc. fig. XXVI.7>	David perfossas illi hic palmasque pedesque
<hraban. cruc. fig. XXVI.8>	Dixerat, atque cibo fel tradi et poculo acetum,
<hraban. cruc. fig. XXVI.9>	Deque tuo ligno regem asserit omnibus ipsum.
<hraban. cruc. fig. XXVI.10>	Huic puero humeris esse imperium orat Esaias,
<hraban. cruc. fig. XXVI.11>	Corpus percussum, manuum extensum, ore beato
<hraban. cruc. fig. XXVI.12>	Consputam faciem perpendens funus et astum
<hraban. cruc. fig. XXVI.13>	Atque levatam ad te dispersos currere Israhel.
<hraban. cruc. fig. XXVI.14>	Hieremias agnum describit, ceu holocaustum
<hraban. cruc. fig. XXVI.15>	Adtractum sine voce pium, lignoque cibandum:
<hraban. cruc. fig. XXVI.16>	Hiezechiel cernit visu Tau grammate signum
<hraban. cruc. fig. XXVI.17>	Eruere plebem, atque crucis ducentis ad instar.
<hraban. cruc. fig. XXVI.18>	Sic tu, sancta salus, virtus es visa prophetis:
<hraban. cruc. fig. XXVI.19>	Es placita superis, crux, huic es navita mundo.
<hraban. cruc. fig. XXVI.20>	Nam Daniel Christum dixit hic plebe ab iniqua
<hraban. cruc. fig. XXVI.21>	Mulctandum, et finem dehinc noxia tota tenere.
<hraban. cruc. fig. XXVI.22>	Osee salvandum populum mortis quoque morte
<hraban. cruc. fig. XXVI.23>	Praedicat, atque Iohel illa praedixerat hora.
<hraban. cruc. fig. XXVI.24>	Et solem et stellas lucem non fundere terris:
<hraban. cruc. fig. XXVI.25>	Hoc idem et in fausta festa praedixerat Amos:
<hraban. cruc. fig. XXVI.26>	Abdias insidias, Ionas quoque funera finxit.
<hraban. cruc. fig. XXVI.27>	Micha Dei montem: Naum nuntiat ultio quid sit:
<hraban. cruc. fig. XXVI.28>	Cornua sanctae crucis Abbacuc praedicat ore:
<hraban. cruc. fig. XXVI.29>	Sophoniasque diem dudum Domini audit amaram.
<hraban. cruc. fig. XXVI.30>	Aggaeus hincque polos dixit terramque moveri
<hraban. cruc. fig. XXVI.31>	Zacharias Iesum renotat per sordida vestis
<hraban. cruc. fig. XXVI.32>	Plagas in manibus fixas, plangereque multos.
<hraban. cruc. fig. XXVI.33>	Malachias cernit summum dominare per orbem.
<hraban. cruc. fig. XXVI.34>	Ardentique rogo mundum et sudare ministros.
<hraban. cruc. fig. XXVI.35>	Haec tua facta probi en dicebant ore priores
<hraban. cruc. fig. XXVI.36>	Crux alma vates, haec aedidit auctor, in hisque
<hraban. cruc. fig. XXVI.37>	Tu pia compleras haec o omnia passio Christi

<hraban. cruc. fig. XXVII.1>	Nec minus ergo tua custodit iura caracter
<hraban. cruc. fig. XXVII.2>	Rite Novi Testamenti: et pia munera pandit,
<hraban. cruc. fig. XXVII.3>	Quae Deus altus homo divinus detulit orbi.
<hraban. cruc. fig. XXVII.4>	Per te, crux sacra, voto veneranda frequenti
<hraban. cruc. fig. XXVII.5>	Promissum complens, et verax dogmata vatum:
<hraban. cruc. fig. XXVII.6>	Se Dominum testans Legis Veterisque Novaeque:
<hraban. cruc. fig. XXVII.7>	Qui geminum mundo pate verbo fecit abyssum.
<hraban. cruc. fig. XXVII.8>	Nos hilarat actu satians voto anteriores,
<hraban. cruc. fig. XXVII.9>	Qui solabatur verax, bonus, omnibus aequus.
<hraban. cruc. fig. XXVII.10>	Unde apostolicus iusta per famina fida
<hraban. cruc. fig. XXVII.11>	Alma tropaea tua sermo crux laudat ubique.
<hraban. cruc. fig. XXVII.12>	Princeps orbe sonat ex imo pectore Petrus
<hraban. cruc. fig. XXVII.13>	Taliter en laudes fatu pius, optime dicens:
<hraban. cruc. fig. XXVII.14>	Est frater Christus pro vobis stipite passus,
<hraban. cruc. fig. XXVII.15>	Exemplum tradens clarum, vestigia quod vos
<hraban. cruc. fig. XXVII.16>	Eius pergatis, cuius sacra vulnera sanant.
<hraban. cruc. fig. XXVII.17>	Hinc credo accipiant orantis famina Hiesus,
<hraban. cruc. fig. XXVII.18>	Si do nisus ei et si honos artem ibit et odis:
<hraban. cruc. fig. XXVII.19>	Ipse quia mitis, non sordent munera haec ei.
<hraban. cruc. fig. XXVII.20>	Ast Iacobus hinc nos hortatur famine puro:
<hraban. cruc. fig. XXVII.21>	Exemplum ponens Christum de fine laborum.
<hraban. cruc. fig. XXVII.22>	Hincque monet scribens altus dux ore Iohannes
<hraban. cruc. fig. XXVII.23>	Castus amor maneat et sobria vota serenet
<hraban. cruc. fig. XXVII.24>	Hiesus, ut est passus devote propter amorem:
<hraban. cruc. fig. XXVII.25>	Sic nos mente pia socio patiamur amore, hic
<hraban. cruc. fig. XXVII.26>	Hiesum per typicum pie verum psallit Iesum.
<hraban. cruc. fig. XXVII.27>	Iudas ductorem et pessum fidis et iniquis:
<hraban. cruc. fig. XXVII.28>	Pauxillum haud Paulus oravit, temet in ore
<hraban. cruc. fig. XXVII.29>	Crux sacra cum dixit, se iam nescire loquelam
<hraban. cruc. fig. XXVII.30>	Te sine nec laudem scire dare faucibus ullam:
<hraban. cruc. fig. XXVII.31>	In coelis, terris magnum per tartara nomen,
<hraban. cruc. fig. XXVII.32>	Te propter Christi spondet sat rite valere.
<hraban. cruc. fig. XXVII.33>	Sic et apostolicus laudat concorditer ordo.
<hraban. cruc. fig. XXVII.34>	Vatibus antiquis coniungis cuncta rapina.
<hraban. cruc. fig. XXVII.35>	Passio sancta pie Hiesu per saecula Christi.

<hraban. cruc. fig. XXVIII.1>	Omnipotens virtus, maiestas alta, Sabaoth
<hraban. cruc. fig. XXVIII.2>	Excelsus Dominus, virtutum summe creator,
<hraban. cruc. fig. XXVIII.3>	Formator mundi: hominum tu vere Redemptor.
<hraban. cruc. fig. XXVIII.4>	Tu mea laus, virtus, tu gloria cuncta, salusque,
<hraban. cruc. fig. XXVIII.5>	Tu rex, tu doctor, tu es rector, care magister,
<hraban. cruc. fig. XXVIII.6>	Tu pastor pascens, protector verus ovilis.
<hraban. cruc. fig. XXVIII.7>	Portio tuque mea, sancte salvator et auctor,
<hraban. cruc. fig. XXVIII.8>	Dux, via, lux, vita, merces bona, ianua regni es,
<hraban. cruc. fig. XXVIII.9>	Vox, sensus, verbum, virtutum laeta propago.
<hraban. cruc. fig. XXVIII.10>	Ad te direxi, et cumulans nunc dirigo verba:
<hraban. cruc. fig. XXVIII.11>	Mens mea te loquitur, mentis intentio tota,
<hraban. cruc. fig. XXVIII.12>	Quicquid lingua, manus orat et bucca beate
<hraban. cruc. fig. XXVIII.13>	Cor humile, et vita iusta, sacrata voluntas.
<hraban. cruc. fig. XXVIII.14>	Omnia te laudant et cantant, Christe serene.
<hraban. cruc. fig. XXVIII.15>	Namque ego te Dominum pronus et laetus adoro,
<hraban. cruc. fig. XXVIII.16>	Atque cruci demisse tuae hinc dico salutans:
<hraban. cruc. fig. XXVIII.17>	Spem oro te ramus aram ara sumar, et oro hinc.
<hraban. cruc. fig. XXVIII.18>	Hoc meus est ardor clarus, hoc ignis amoris,
<hraban. cruc. fig. XXVIII.19>	Hoc mea mens poscit primum, hoc famen et ora,
<hraban. cruc. fig. XXVIII.20>	Hoc sitis est animi, mandendi magna cupido:
<hraban. cruc. fig. XXVIII.21>	Ut me tu pie suscipias, bone Christe, per aram
<hraban. cruc. fig. XXVIII.22>	Oblatum famulum, quod victima sim tua, Hiesus.
<hraban. cruc. fig. XXVIII.23>	Hostia quod tua sim: memet crucifixio totum
<hraban. cruc. fig. XXVIII.24>	Iam tua consumat; et passio mitiget aestum
<hraban. cruc. fig. XXVIII.25>	Carnalem, vitia confringat, deprimat iram,
<hraban. cruc. fig. XXVIII.26>	Refrenet linguam, pietatis verba reponat.
<hraban. cruc. fig. XXVIII.27>	Mentem pacificet: vitam deducat honestam.
<hraban. cruc. fig. XXVIII.28>	Namque tuus quando toto fulgescet Olympo
<hraban. cruc. fig. XXVIII.29>	Igneus adventus, torrebit et ardor iniquos,
<hraban. cruc. fig. XXVIII.30>	Tempestas stridet, cornu iam mugit et orbe
<hraban. cruc. fig. XXVIII.31>	Ante apparebit quando crucis aere signum:
<hraban. cruc. fig. XXVIII.32>	Tum rogo me eripiat flammis ultricibus ipsa:
<hraban. cruc. fig. XXVIII.33>	Atque poetam agni proprium defendat ab ira,
<hraban. cruc. fig. XXVIII.34>	Cui cano: iure canam Hrabanus versibus ore,
<hraban. cruc. fig. XXVIII.35>	Corde, manu, semper donum memorabile cantu:
<hraban. cruc. fig. XXVIII.36>	Quod dederat vitae memet clementer in ara.
<hraban. cruc. fig. XXVIII.37>	Quando ipsa Hiesus clemens rogo ab eruit imo
<hraban. cruc. fig. XXVIII.38>	Inferni requiem, nunc, o Christe, arce polorum
<hraban. cruc. fig. XXVIII.39>	Da mihi, hoc posco, spero, et vera omnia credo,
<hraban. cruc. fig. XXVIII.40>	Quae promisisti, hoc teneo pietate fideque.
<hraban. cruc. fig. XXVIII.41>	Quod verax facis ordine iudicio omnia vera.
<hraban. cruc. fig. XXVIII.42>	I nunc ad superos, in coelis rite triumphas.
<hraban. cruc. fig. XXVIII.43>	O laus alma crucis semper sine fine valeto.