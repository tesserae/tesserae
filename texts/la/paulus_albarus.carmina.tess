<paul_alb. carm. 1.1>	Vox, filomela, tua metrorum carmina vincit
<paul_alb. carm. 1.2>	Et superat miris flamina magna modis.
<paul_alb. carm. 1.3>	Vox, filomela, tua dulcis super organa pergit,
<paul_alb. carm. 1.4>	Cantica nam suabe fulgide magna canit.
<paul_alb. carm. 1.5>	Vox, philomela, tua superat sic gutture Musas,
<paul_alb. carm. 1.6>	Ut citharas vincat sibila ter tua, ter.
<paul_alb. carm. 1.7>	Sicque liras dulces cordarum pollice ductas
<paul_alb. carm. 1.8>	Excellis mulcens, corda fobens hominum.
<paul_alb. carm. 1.9>	Cedat omnigena, tibi vox quoque garrula cedat,
<paul_alb. carm. 1.10>	Iudice me carmen fulgeat homne tuum.
<paul_alb. carm. 1.11>	Nulla certe tibi equeter nunc cantibus ales:
<paul_alb. carm. 1.12>	Et victrix hominum voce feras superum.
<paul_alb. carm. 1.13>	Dic ergo varias blande modulamine voces
<paul_alb. carm. 1.14>	Et funde solite gutture sepe melos.
<paul_alb. carm. 1.15>	Porrige dulcissonum gaudenti pectore plectrum
<paul_alb. carm. 1.16>	Et dulce tibias gutture clange sonans.
<paul_alb. carm. 1.17>	Gloria summa deo dico per secula Christo,
<paul_alb. carm. 1.18>	Qui nobis famulis gaudia tanta dedit.

<paul_alb. carm. 2.1>	Dic, dic in esca mici, redde mici gutture cantos
<paul_alb. carm. 2.2>	Et modula tremule: te requies sequitur
<paul_alb. carm. 2.3>	Noctem dulcescis, florem v<elut aura favoni
<paul_alb. carm. 2.4>	...
<paul_alb. carm. 2.5>	...
<paul_alb. carm. 2.6>	...
<paul_alb. carm. 2.7>	Te voces varias tum decidente canendo
<paul_alb. carm. 2.8>	Splendet mira dies nocte tenebra solans.
<paul_alb. carm. 2.9>	Carmina lete tua rude crispare susurro
<paul_alb. carm. 2.10>	Et laudes metricas excita, queso, tibi:
<paul_alb. carm. 2.11>	Cantibus ecce tuis responsa poetica currunt
<paul_alb. carm. 2.12>	Et certant vario te superare pede.
<paul_alb. carm. 2.13>	Excute, pennegera, exalta sic carmina voce:
<paul_alb. carm. 2.14>	Nolo timere velis, nolo tacere velis.
<paul_alb. carm. 2.15>	Cedat homnigena, cedat vox garrula, cedat,
<paul_alb. carm. 2.16>	Iudice me cedat organe flabra tibi.
<paul_alb. carm. 2.17>	Prestrepe, plumigera, vincens sic facta priorum,
<paul_alb. carm. 2.18>	Ut nostra pariter tuque noba superes.
<paul_alb. carm. 2.19>	Gloria magna deo nostro, qui sede perenni
<paul_alb. carm. 2.20>	Regnat perpetue nos pie, iuste fobens.

<paul_alb. carm. 3.1>	Gallus se excutiens pennis et voce resultat
<paul_alb. carm. 3.2>	Dulcissono crispans gutture, pulcre sonans.
<paul_alb. carm. 3.3>	Hic repetit altas nocturno tempore voces
<paul_alb. carm. 3.4>	Et luce previa carmina clare canit.
<paul_alb. carm. 3.5>	Hic laudes domino pandit per ora dierum,
<paul_alb. carm. 3.6>	Excitat et pigros sepius hic recinens.

<paul_alb. carm. 4.1>	Hinc ululansque lupus, rugens et vilis asellus
<paul_alb. carm. 4.2>	Grunniensque sues, raccans et pessima tigris
<paul_alb. carm. 4.3>	Nec non et catulus glattens rumore reboant;
<paul_alb. carm. 4.4>	Gannit et hic vulpes et miccit hirsa capella.
<paul_alb. carm. 4.5>	Raucissonum cedat ast hic genus omne ferarum:
<paul_alb. carm. 4.6>	Nam philomela sonat, adequans quam olor aquescens
<paul_alb. carm. 4.7>	Sicque pavus varie flavescens voce resultant.
<paul_alb. carm. 4.8>	Qui pennis rutilat fulvis et murice cicli
<paul_alb. carm. 4.9>	Specie formosa viget, qui pulcre venustus
<paul_alb. carm. 4.10>	Cantibus adplaudit gemmato sidere pinctus,
<paul_alb. carm. 4.11>	Cum teretes vibrant, mire dum explicat alas
<paul_alb. carm. 4.12>	Ac solis instar cauda dum pansa refulgit
<paul_alb. carm. 4.13>	Et peltes clarent lunato sidere tensi,
<paul_alb. carm. 4.14>	Dum verrit terram pulcer placideque decorus
<paul_alb. carm. 4.15>	Aut crispas relebat pandens per ordine rotas -
<paul_alb. carm. 4.16>	Lumine milleno splendunt hinc inde serene -,
<paul_alb. carm. 4.17>	Dum revoans melodum concentu plume volucres
<paul_alb. carm. 4.18>	Despicit et replicat crebro iterando camenas.
<paul_alb. carm. 4.19>	Ergo vos, cigni lautique decore pavones,
<paul_alb. carm. 4.20>	Cum suavi meatim philomela ducite carmen
<paul_alb. carm. 4.21>	Et pedibus metricis rithmi contemnite monstra,
<paul_alb. carm. 4.22>	Que - segnis herrans floxus - sic rancide sannas
<paul_alb. carm. 4.23>	Devio mugitu pangit, ut cantica turpet
<paul_alb. carm. 4.24>	Eclesie plevis, que semper fulgide claret.

<paul_alb. carm. 5.1>	O pietate bonus opifex, fulgore decorus,
<paul_alb. carm. 5.2>	Rex seculorum fortis, qui clare serenus
<paul_alb. carm. 5.3>	Eterne regnans magna dicione potestas,
<paul_alb. carm. 5.4>	Pulcrifice radians toto per mundo refulgis,
<paul_alb. carm. 5.5>	Qui mare, qui terras celumque et tartara tendis,
<paul_alb. carm. 5.6>	Et virtute vigens signas et cludis abissos,
<paul_alb. carm. 5.7>	Quem res cuncta tremit, queque pietate gubernas,
<paul_alb. carm. 5.8>	Temperas et ravidas frenans virtute procellas,
<paul_alb. carm. 5.9>	Tu rerum dominus, celi qui regna potestas
<paul_alb. carm. 5.10>	Et vultu placido tempestatesque serenas,
<paul_alb. carm. 5.11>	Tartareas tetras dissolvis luce tenebras,
<paul_alb. carm. 5.12>	Infantum linguas reddis qui pulcre solutas
<paul_alb. carm. 5.13>	Et iuste reges, pariter quoque regna decoras:
<paul_alb. carm. 5.14>	Tu nostras, rector, terge, sanctissime, culpas
<paul_alb. carm. 5.15>	Et clemens voces has nunc tibi reddito dignas.

<paul_alb. carm. 6.1>	Lumine candoris clarent hic lilia celi,
<paul_alb. carm. 6.2>	Fulbe rose florens imitant hic purpura terre
<paul_alb. carm. 6.3>	Et viole pariter stellarum vice coruscant.
<paul_alb. carm. 6.4>	Dum vario redolent pariter unite colore,
<paul_alb. carm. 6.5>	Albeole renitent ceu unio lilia conclis,
<paul_alb. carm. 6.6>	Instar et gipsae conplectens colla puelle
<paul_alb. carm. 6.7>	Lactea (dum pingunt gilbam fulgentes elenci:
<paul_alb. carm. 6.8>	Igneus flammis miris carbunculus ardens
<paul_alb. carm. 6.9>	Adque colore poli pollensque lapillus aquescens,
<paul_alb. carm. 6.10>	Sic pretiose vigens adstat aliosque virescens,
<paul_alb. carm. 6.11>	Qui celse pulcrum reddunt per colla celidrum)
<paul_alb. carm. 6.12>	Adque decora rosa flabescit more topazon
<paul_alb. carm. 6.13>	Et teretes vibrant auro crispose viole.
<paul_alb. carm. 6.14>	Stemmate <ceu> lapidum colla, sic florea campi
<paul_alb. carm. 6.15>	Resplendunt rutilo: gemme, que questu superbo
<paul_alb. carm. 6.16>	Emte manent, pretioso nimis sic munere macte,
<paul_alb. carm. 6.17>	Set simili pollent gratis vibranti decore.
<paul_alb. carm. 6.18>	Dum mixte florent redolent candentque rubentque,
<paul_alb. carm. 6.19>	Quadratum apice mundum milleno venustant.

<paul_alb. carm. 7.1>	Tu, Christe domine rerum, quem lingua celebrat
<paul_alb. carm. 7.2>	Quemque tremet mundus, quem clare regna preconant,
<paul_alb. carm. 7.3>	Cui sol luna dies, famulant cui homnes abissi,
<paul_alb. carm. 7.4>	Cui celum tellus maria vel tartara servit,
<paul_alb. carm. 7.5>	Angelica cui <ter> turba virtute beata
<paul_alb. carm. 7.6>	Laudibus obsequium solvit fulgenti decore,
<paul_alb. carm. 7.7>	Quem virtus omnis, concentus laudat et omnis,
<paul_alb. carm. 7.8>	Sidera vel quicquid centri convexa tenetur,
<paul_alb. carm. 7.9>	Quem lux aura dies recinet vel aestus et ignis,
<paul_alb. carm. 7.10>	Flumina nix glacies ventus et hunda resonat,
<paul_alb. carm. 7.11>	Omnigena rerum dominum prex digna venerat:
<paul_alb. carm. 7.12>	Tu misero clemens metricas resolve camenas,
<paul_alb. carm. 7.13>	Carmine ut pulcro valeat concinere laudes
<paul_alb. carm. 7.14>	Et proprias versu clades hic texat amaras,
<paul_alb. carm. 7.15>	Quas merito patiens subiectum morte sepulcri
<paul_alb. carm. 7.16>	Tu pietate, deus, revocas ad limina vite.
<paul_alb. carm. 7.17>	Nunc famulo largum plangendi carmine fletum
<paul_alb. carm. 7.18>	Confer et, Christe, nostras dissolbe tenebras
<paul_alb. carm. 7.19>	Et luce vigida serbi sic pectora forma,
<paul_alb. carm. 7.20>	Ut digne cantum reddat imnifere pulcrum,
<paul_alb. carm. 7.21>	Quo deleas, sancte, placide, quas perfide culpas
<paul_alb. carm. 7.22>	Traximus herrantes per devia nequa viantes.
<paul_alb. carm. 7.23>	Sic ego primorum sectas iterando malorum
<paul_alb. carm. 7.24>	Sum nexu iusto vinctus sub clade reorum.
<paul_alb. carm. 7.25>	Set misero veniam, tollit cui culpa coronam,
<paul_alb. carm. 7.26>	Gratia, Christe, tua tribuat. Quem esca reati
<paul_alb. carm. 7.27>	A patribus tensa vinxit, hec fletu resulta:

<paul_alb. carm. 8.1>	Albarus, o lector, longo per tempore pangit
<paul_alb. carm. 8.2>	Et lingua resonans tecum post fata resurgit.
<paul_alb. carm. 8.3>	In auras solutus vel certe pulvere mersus,
<paul_alb. carm. 8.4>	Versus in cinerem - metrice set ecce revoat.
<paul_alb. carm. 8.5>	Tu, lector, relegens redde nunc premia vocis
<paul_alb. carm. 8.6>	Et lacrimas domino fundens hec cantu resulta:
<paul_alb. carm. 8.7>	"Cunctipotens genitor, rerum cui gloria cedet
<paul_alb. carm. 8.8>	Quemque poli laudant, famulant cui omnes abissi,
<paul_alb. carm. 8.9>	Cui sol luna dies tellus et tartara serbent,
<paul_alb. carm. 8.10>	Quem dulces volucres laudant cum carmina pipant,
<paul_alb. carm. 8.11>	Quem murmur resonat undose margine turgens
<paul_alb. carm. 8.12>	Et maris alta procella tonans quem cana celebrat,
<paul_alb. carm. 8.13>	Omnigena rerum dominum quem vota preconat:
<paul_alb. carm. 8.14>	Albarum solita semper pietate guberna:
<paul_alb. carm. 8.15>	Hunc gratia relebet, quem nugis noxia curbat."
<paul_alb. carm. 8.16>	Sic te post fata sanctorum vere serena
<paul_alb. carm. 8.17>	Prex merito digna magnorum sorte coronet.
<paul_alb. carm. 8.18>	En ego sum, fateor, qui dudum forte vigebam
<paul_alb. carm. 8.19>	Vitalem ducens, reddens ex corpore flatum;
<paul_alb. carm. 8.20>	Set cinis in cinerem veloci fine recessi
<paul_alb. carm. 8.21>	Vermibus pastu cedens vel vento reiectus
<paul_alb. carm. 8.22>	In nichilum, credens iterum me posse reverti
<paul_alb. carm. 8.23>	Es nichilo virtute dei, quandoque refingi.
<paul_alb. carm. 8.24>	Te, rogo, nunc recole fragili sic sorte revinctum
<paul_alb. carm. 8.25>	Et nostri consors anima fugiente dolores
<paul_alb. carm. 8.26>	Has humbras locorum quandoque corde fruere.
<paul_alb. carm. 8.27>	Nam fui, quod tu vigens odie nunc hore refulgis,
<paul_alb. carm. 8.28>	Audacter fragili confidens gestu virenti,
<paul_alb. carm. 8.29>	Erecta cerbice, tonans et voce superva,
<paul_alb. carm. 8.30>	Usurpans vetita, magno cum crimine vibens;
<paul_alb. carm. 8.31>	Set pietate dei numquam per devia tractus
<paul_alb. carm. 8.32>	A sancta fidei norma vel mente recessi.
<paul_alb. carm. 8.33>	Ipsius fidei merito credo [me] forte beari,
<paul_alb. carm. 8.34>	Si pietate tua merear cum fletu iubari.
<paul_alb. carm. 8.35>	Nam, quod ego, tu eris post atra funera mortis:
<paul_alb. carm. 8.36>	Ergo age, rumpe moras et nostro fine quiesce.

<paul_alb. carm. 9.1>	Sunt hic plura sacra, sunt vero docmate clara,
<paul_alb. carm. 9.2>	Que deitatis ope fulgent per cardina mundi.
<paul_alb. carm. 9.3>	Hic noba cum vetera pariter sunt clare decora:
<paul_alb. carm. 9.4>	Aurea dicta dei, summi prudentia patris,
<paul_alb. carm. 9.5>	Que totus celebrat quadrato vertice mundus.
<paul_alb. carm. 9.6>	Principium libri Genesis primordia pandit
<paul_alb. carm. 9.7>	Mundi, qui rerum naturas certe revelat;
<paul_alb. carm. 9.8>	Exodus Egypto populum per bracio ducit;
<paul_alb. carm. 9.9>	Tertius Leviticus ornat insigne camillas;
<paul_alb. carm. 9.10>	Quartus habet Numerus numerorum nomine pollens;
<paul_alb. carm. 9.11>	Et legem repetit concludens scemata pentus;
<paul_alb. carm. 9.12>	Heros Navegius figurato nomine Ihesus;
<paul_alb. carm. 9.13>	Inde liber sequitur Iudicum gesta retexens;
<paul_alb. carm. 9.14>	Ruth quoque; quem regum sequitant Samuelque Malacim:
<paul_alb. carm. 9.15>	Quattuor pandunt gesta cum ordine regum;
<paul_alb. carm. 9.16>	Iungitur his vatum precelsa famina verbi:
<paul_alb. carm. 9.17>	Esayas proto revoat consorsque secundus,
<paul_alb. carm. 9.18>	Iheremias surgit lacrimose piusque profeta,
<paul_alb. carm. 9.19>	Ezeciel tectus capite vel fine seclusus,
<paul_alb. carm. 9.20>	Hose Iohel Amos Abdias naufragus Ionas
<paul_alb. carm. 9.21>	Miceasque Naum Ambacuc Soffoniasque,
<paul_alb. carm. 9.22>	Aggeus hinc clangit, Zacarias namque resonat,
<paul_alb. carm. 9.23>	Malacias finem conpletit termine verbi;
<paul_alb. carm. 9.24>	[Esayas vatum primus quam maxime celsus
<paul_alb. carm. 9.25>	Uberius retonat Christi misteria clarus;
<paul_alb. carm. 9.26>	Hic alter lacrimis sancto sic zelo fidei
<paul_alb. carm. 9.27>	Iheremias deflet, aliut quo versu figuret;
<paul_alb. carm. 9.28>	Ezeciel nube clusus vel sensu remotus
<paul_alb. carm. 9.29>	Non patule parba, proprio set magna revelat;
<paul_alb. carm. 9.30>	Hinc Daniel lapidem preconat, qui regna retundit,
<paul_alb. carm. 9.31>	Adventum Christi numeris annisque revolbit;
<paul_alb. carm. 9.32>	Contigui verbis alii et sensu sonori.]
<paul_alb. carm. 9.33>	Iob quoque hinc opere claret et vita coruscat;
<paul_alb. carm. 9.34>	Et dulcis dulcem metricat sic dulciter David,
<paul_alb. carm. 9.35>	Idida quem signat, Christum; nunc ipse Salomon,
<paul_alb. carm. 9.36>	Cuius tres libri mire sic mistice fulgent,
<paul_alb. carm. 9.37>	Ut logice, fissice revelent vel ethice causas;
<paul_alb. carm. 9.38>	Ordine hic Daniel recto post tramite venit;
<paul_alb. carm. 9.39>	Quem bini Dierum Verba biblique corusci
<paul_alb. carm. 9.40>	Consequitant; Hesdras pulcre legemque reformans;
<paul_alb. carm. 9.41>	Hinc Ester pulcra; post quam Sapientia floret;
<paul_alb. carm. 9.42>	Ecclesiasticus laudes patrumque celebrat;
<paul_alb. carm. 9.43>	Post quos Tobias; claret Iuditque subinde;
<paul_alb. carm. 9.44>	Armifera gemini gesta sic Macabeorum.
<paul_alb. carm. 9.45>	Hec sunt antiqua sacra, nunc mistica divi
<paul_alb. carm. 9.46>	Dona dei populo prisco sub signo reclusa,
<paul_alb. carm. 9.47>	Que reserata tenent magno per lumine serbi
<paul_alb. carm. 9.48>	Excelsi domini, Xristi qui nomine gaudent.
<paul_alb. carm. 9.49>	Sanctorum sancta nitar nunc versu retexi,
<paul_alb. carm. 9.50>	Que paradisigeno currunt ex gurgite quadro:
<paul_alb. carm. 9.51>	Matheus Marcus Lucas quartusque Iohannes,
<paul_alb. carm. 9.52>	Qui hominis leonis vitulique aquileque figure
<paul_alb. carm. 9.53>	Quadrifido mundo preconant Cristumque deumque -
<paul_alb. carm. 9.54>	Mateus hominis facie specieque refulgit
<paul_alb. carm. 9.55>	Et fremitum reddet Marcus sic hore leonis,
<paul_alb. carm. 9.56>	Lucas ut taurus magno cum murmure bombat
<paul_alb. carm. 9.57>	Et pernix aquila scandet super ethera Ioannes:
<paul_alb. carm. 9.58>	Est omo nam Cristus natus ex virgine pulcer,
<paul_alb. carm. 9.59>	Est vitulus passus sacrata victima patris,
<paul_alb. carm. 9.60>	Est leo dum fortis regna frangitque potentes,
<paul_alb. carm. 9.61>	Est aquila celum scandans tronumque tonantis -;
<paul_alb. carm. 9.62>	Post quos bis septem Pauli sic bibli coruscant;
<paul_alb. carm. 9.63>	Quos iterum sequitant numero catholici septem:
<paul_alb. carm. 9.64>	Hic lepide Iacobus resonat Petrusque gemellos,
<paul_alb. carm. 9.65>	Tres celsus Ioannes habet, hic pagina Iude;
<paul_alb. carm. 9.66>	Hinc Apostolicos Hactus textosque decoros
<paul_alb. carm. 9.67>	Qui retonat; merito concludit aetere florens
<paul_alb. carm. 9.68>	Vissio Ioannis parva, set densa figuris:
<paul_alb. carm. 9.69>	Hic alfa recinens primum signatque supremum
<paul_alb. carm. 9.70>	©, quem Grece vocat, dominum regemque deumque:
<paul_alb. carm. 9.71>	Alfa et É clare deum hominem unumque serene
<paul_alb. carm. 9.72>	Explicans vibum semper <per> secula secli.
<paul_alb. carm. 9.73>	Hec sunt sacra dei dona, que flore perenni
<paul_alb. carm. 9.74>	Fulgent eterno semper ut lumina celi;
<paul_alb. carm. 9.75>	Hec pulcre gemme rutilant plus sole corusce,
<paul_alb. carm. 9.76>	Lumine dum mentes renovant vel tetra revincunt;
<paul_alb. carm. 9.77>	Hec retinent claves centri vel premia pandunt;
<paul_alb. carm. 9.78>	Hec paradisigena recreant florigera prati.
<paul_alb. carm. 9.79>	Mistice hic claret, quidquid sub littera pollet;
<paul_alb. carm. 9.80>	Istoria simplex comit, quos ethica format;
<paul_alb. carm. 9.81>	Hic potum dulcem bibit, qui suavia summit;
<paul_alb. carm. 9.82>	Hic cibus satiat corda pastuque refobet.
<paul_alb. carm. 9.83>	Hec sunt clara dei, mundi que certe tenebras
<paul_alb. carm. 9.84>	Vibranti radio vincunt et furba serenant.
<paul_alb. carm. 9.85>	Lex pretiosa nitet miro candore nivescens
<paul_alb. carm. 9.86>	Lucidior sole fulgenti murice cicli;
<paul_alb. carm. 9.87>	Cuncta simul, quidquid mundana fingitur arte,
<paul_alb. carm. 9.88>	Hec superat merito, quo celi culmine venit;
<paul_alb. carm. 9.89>	Inlustrat pietate dei, quos fusca tenebrat.
<paul_alb. carm. 9.90>	Hic textus uno milleno tramite pollet,
<paul_alb. carm. 9.91>	Explicat et verbis planis magnaque revelat.
<paul_alb. carm. 9.92>	Sic placide currit unda, ut alta figuret;
<paul_alb. carm. 9.93>	Sic alte resonat, breviter ut parva revisat.
<paul_alb. carm. 9.94>	Obscura sapiens centeno sensu requirit,
<paul_alb. carm. 9.95>	Aperta simplex ambit mentique recondit.
<paul_alb. carm. 9.96>	Hec doctrina potens centri splendore coruscat,
<paul_alb. carm. 9.97>	Turgens cui cedit illa que torque tumescit.
<paul_alb. carm. 9.98>	Milleno pollet dono, qui zelo fidei
<paul_alb. carm. 9.99>	Clara poli releget castus iustusque piusque;
<paul_alb. carm. 9.100>	Ad quisquis hirsus, cecus hec mente resolvit,
<paul_alb. carm. 9.101>	Milleno tetro fuscatur sensu retortus.
<paul_alb. carm. 9.102>	Lex fidei fideli currit semperque fidelis,
<paul_alb. carm. 9.103>	Quum perverse viat perversus corde rebellis.
<paul_alb. carm. 9.104>	Unio ut conclis claret candetque nibetque,
<paul_alb. carm. 9.105>	Sicque deus Cristus pollet sub littera tectus:
<paul_alb. carm. 9.106>	Ipse iacintus adest undose nobis aquescens
<paul_alb. carm. 9.107>	Obscena tergens renovans albore redemtos,
<paul_alb. carm. 9.108>	Igneus hic dominus fulgens carbunculus ardet,
<paul_alb. carm. 9.109>	Dum purgat probra flammis et numine vibrat,
<paul_alb. carm. 9.110>	Eternoque virore vigens vel certe zmaragdus,
<paul_alb. carm. 9.111>	Quem duodenus ordo lapidum per secla decorat.
<paul_alb. carm. 9.112>	Quemque quaterque seni seniores flexu venerant
<paul_alb. carm. 9.113>	Poplite sic curbo dominumque agnumque deumque.
<paul_alb. carm. 9.114>	Hec lex eterna, semper dum secla recurrit,
<paul_alb. carm. 9.115>	Naviter sonans nullo sub termino clausa.
<paul_alb. carm. 9.116>	Dum sol luce sua celum vel tetra serenat,
<paul_alb. carm. 9.117>	Cintia dum noctes comit et tetra refugat,
<paul_alb. carm. 9.118>	Stelligera centri varia dum sidera vibrant,
<paul_alb. carm. 9.119>	Dum ventus nubes format, dum unda resonat,
<paul_alb. carm. 9.120>	Dumque poli porta magna virtute retondat,
<paul_alb. carm. 9.121>	Fulmina dum rutilant forti iaculata lacerto,
<paul_alb. carm. 9.122>	Dumque viret tellus, floret dum silbis opacis,
<paul_alb. carm. 9.123>	Dumosa retinentque feras per lustra reclines,
<paul_alb. carm. 9.124>	Dum cervus leviter saltu vel cornu resultat
<paul_alb. carm. 9.125>	Et torbus dente pugnat porcaster obesus
<paul_alb. carm. 9.126>	Et reptans fluida percurrit flumina piscis,
<paul_alb. carm. 9.127>	Dum volucres pennis saltu per inania tendunt
<paul_alb. carm. 9.128>	Et rostro pipant dulces per gutture cantos,
<paul_alb. carm. 9.129>	Dum homines vibunt mundo, dum morte recidunt,
<paul_alb. carm. 9.130>	Dum sequitat corpus umbra, quam membra refingit,
<paul_alb. carm. 9.131>	Angeli dum celo clangunt virtusque polorum
<paul_alb. carm. 9.132>	Eterna pietate dei pangitque perhennis -:
<paul_alb. carm. 9.133>	Lex Xristi vivit semper super ethera felix;
<paul_alb. carm. 9.134>	Hec sola verba nescit cum mundo senesci.
<paul_alb. carm. 9.135>	Dum resonat sanctis celo post termino vibens,
<paul_alb. carm. 9.136>	Corporea moles tavo resoluta ruebit,
<paul_alb. carm. 9.137>	Spiritus nam vibit merito super ethera vectus,
<paul_alb. carm. 9.138>	Sermones vibi vitali flatu revibunt
<paul_alb. carm. 9.139>	Et post occasum mundi super astra resurgunt:
<paul_alb. carm. 9.140>	Sic quidquid divi est numquam per fine putrescit,
<paul_alb. carm. 9.141>	Set missus terris semper virtute virescit.
<paul_alb. carm. 9.142>	Nunc restat promi, quo sint conscripta iubente
<paul_alb. carm. 9.143>	Vel, cuius opere sunt adgregata, videri.
<paul_alb. carm. 9.144>	Hec Leobegildi vigor obiter in uno redegit
<paul_alb. carm. 9.145>	Septuaginta duos mittens sub bargina biblos;
<paul_alb. carm. 9.146>	Qui Getica luce fulgit vel copia fandi,
<paul_alb. carm. 9.147>	Germine vel lingua claret per tempore secli.
<paul_alb. carm. 9.148>	Post sancta domini iure laudata fidei
<paul_alb. carm. 9.149>	Expedit, ut cunctis nostra hec bucina sonet.
<paul_alb. carm. 9.150>	Albarus hec metrice longa per secla reboat
<paul_alb. carm. 9.151>	Et cinis in cinerem versus - set lingua resonat.
<paul_alb. carm. 9.152>	Tu qui legis nostra quoquum<que> tempore, lector,
<paul_alb. carm. 9.153>	Te recole nobis socium per morte futurum:
<paul_alb. carm. 9.154>	Rumpe moras vite, queso, tumbaque retrusus,
<paul_alb. carm. 9.155>	Quanta salus nostris maneat, narrare, sub umbras,
<paul_alb. carm. 9.156>	Nuntium ut mundi referas, per sedes opacas
<paul_alb. carm. 9.157>	Quis bene quis male quis medie gaudetque gemetque,
<paul_alb. carm. 9.158>	Quid mundus sceva fallens nunc arte refingit,
<paul_alb. carm. 9.159>	Qui maneat vibis herror quantaque rebellis
<paul_alb. carm. 9.160>	Hec vera refutans pugna consurgat inanis,
<paul_alb. carm. 9.161>	Qualis honorque cavus regia nunc corda deleret,
<paul_alb. carm. 9.162>	Que sint deliciae fluxe liquideque caduce
<paul_alb. carm. 9.163>	(Que dum stringuntur digitis, ut limfa refugunt).
<paul_alb. carm. 9.164>	Pro nostras noxas lacrimas tu fundere, lector:
<paul_alb. carm. 9.165>	Sic culpas proprias careas sub iudice Xristo
<paul_alb. carm. 9.166>	Et centri valeas celsum scandere tribunal.
<paul_alb. carm. 9.167>	Prestet ille deus, trino qui nomine pollet,
<paul_alb. carm. 9.168>	Christicolis nobis requiem per seculis. Amen.

<paul_alb. carm. 10.1>	E celo domini clara virtute corusca
<paul_alb. carm. 10.2>	Crux insigne micat, fulgens super ethera felix.
<paul_alb. carm. 10.3>	Hec fortis palma credenti pectore Christum
<paul_alb. carm. 10.4>	Teste polo Christi firmat virtute trophea.
<paul_alb. carm. 10.5>	Cedat gentilium herrorum perfida secta,
<paul_alb. carm. 10.6>	Cedat homnigena monstrorum perfida secta:
<paul_alb. carm. 10.7>	Ecce Christi signo centri convexa refulgent.
<paul_alb. carm. 10.8>	Non hec humana celesti cardine pinxit,
<paul_alb. carm. 10.9>	Set manus etherea mundum virtute regentis.
<paul_alb. carm. 10.10>	Aurea namque die forma pulcerrima lune
<paul_alb. carm. 10.11>	Inlustrata cruce pollet; quo lumine pleno
<paul_alb. carm. 10.12>	Ebreorum populus solite deducere pasca.
<paul_alb. carm. 10.13>	Respice, gens misera, signum fulgere redemtis
<paul_alb. carm. 10.14>	Et quarta decima farsam sic lumine, Christi
<paul_alb. carm. 10.15>	Cintia quo pandat signum, quod fronte coruscat
<paul_alb. carm. 10.16>	Resplendens mundo semper fulgore decorum.
<paul_alb. carm. 10.17>	Nunc recoles dominum, queso, scandisse tonantem.
<paul_alb. carm. 10.18>	Qui quarta decima ligno suspendi salutis
<paul_alb. carm. 10.19>	Hoc voluit signo, quem celi sidera mittunt.
<paul_alb. carm. 10.20>	Ipsa die celo lune refulgit imago
<paul_alb. carm. 10.21>	Pulcrifice radians, quo gens <est> perfida gaudens:
<paul_alb. carm. 10.22>	Ergo pestiferos damnat hec forma decora.
<paul_alb. carm. 10.23>	Aspice, queso, miser, quisquis es mente maligna,
<paul_alb. carm. 10.24>	Et sursum hoculos ad celi sidera tolle;
<paul_alb. carm. 10.25>	Conspice: sidereo quur bracia lumine pollent?
<paul_alb. carm. 10.26>	Quadrifido mundo quoniam hec homnia mundat,
<paul_alb. carm. 10.27>	Que celi tellus retinet sub iure creata;
<paul_alb. carm. 10.28>	Cuncta crucis signo mundantur: perfide, crede.
<paul_alb. carm. 10.29>	Infelix herror, quas nunc tu fingere sannas
<paul_alb. carm. 10.30>	Hic vales argute nobis vel murmura? - pande.
<paul_alb. carm. 10.31>	Quur tibi contrarium signum nunc luna figurat?
<paul_alb. carm. 10.32>	Quur dispecta diu celo refulget imago?
<paul_alb. carm. 10.33>	Quur frontis nostre victrix sic aurea palma,
<paul_alb. carm. 10.34>	Crux adversa tibi celi convexa meretur?
<paul_alb. carm. 10.35>	Hec nostra fidei resplendit luce corona,
<paul_alb. carm. 10.36>	Quum Christi famuli semper de celo triumfant.
<paul_alb. carm. 10.37>	Set celo pollet, quam tu persequeris armis.
<paul_alb. carm. 10.38>	Impie crudelis, hoculis vel sidere crede:
<paul_alb. carm. 10.39>	Ecce deus noster Christus ex ethere floret,
<paul_alb. carm. 10.40>	Ecce venerandeque crucis super ethera signum
<paul_alb. carm. 10.41>	Astrifere lucens damnat nunc orbe profanos.
<paul_alb. carm. 10.42>	Perfida discedat turba fuscata dolore;
<paul_alb. carm. 10.43>	Agmina exultet Christi florenti decore
<paul_alb. carm. 10.44>	Et sinagoga suo recedat nunc furba colore;
<paul_alb. carm. 10.45>	Eclesia iubilet clarenti fulba cruore,
<paul_alb. carm. 10.46>	Quam Christus pulcro semper sivi iungit amore.

<paul_alb. carm. 11.1>	Iheronimus fulget celsa virtute revoans
<paul_alb. carm. 11.2>	Et celeber libris floret per cardina mundi.
<paul_alb. carm. 11.3>	Hic paradisigene domini sic florea pinxit,
<paul_alb. carm. 11.4>	Ut rutilo celebri toto per cardine vibret.
<paul_alb. carm. 11.5>	Hic sancta domini rerum virtute tonantis
<paul_alb. carm. 11.6>	Ethereo dulci prestrinxit carmina legis.
<paul_alb. carm. 11.7>	Hic noba cum vetera profusit pectore mella,
<paul_alb. carm. 11.8>	Quae gemina luce resplendit mistice sacra.
<paul_alb. carm. 11.9>	Conscripsit suavi magno confecta vigore
<paul_alb. carm. 11.10>	Aurea dicta dei centrum vel cuncta regentis:
<paul_alb. carm. 11.11>	Ostendit, magno possit quid munere lingue.
<paul_alb. carm. 11.12>	Dum prepotens calamo diverso sole refulsit
<paul_alb. carm. 11.13>	Attica, Hebrea fulgenter orsu refundens
<paul_alb. carm. 11.14>	Adque Latine dedit, quidquid Hebrayce constat,
<paul_alb. carm. 11.15>	Nec non et Argolicos reseravit ordine fontes,
<paul_alb. carm. 11.16>	Facunde meatim currunt per margine rivi.
<paul_alb. carm. 11.17>	Hec propter domini semper veneranda per evo
<paul_alb. carm. 11.18>	Doctorem resonant Christi sub limine servi:
<paul_alb. carm. 11.19>	Fulgor eclesie, doctrine sancte lucerna,
<paul_alb. carm. 11.20>	Celestis cultor multo prepinguis olivi,
<paul_alb. carm. 11.21>	Effugans hereses, vasto qui nomine pestis
<paul_alb. carm. 11.22>	Depopulant Christi famulos sub dente latrantes.
<paul_alb. carm. 11.23>	Hic dulcis vario resplendit tramite vates
<paul_alb. carm. 11.24>	Et truncat falce frondes hirsute comantes;
<paul_alb. carm. 11.25>	Egregios imbres signat aurora rubescens;
<paul_alb. carm. 11.26>	Hic vitreus amnis, placidus, fulgore decorus;
<paul_alb. carm. 11.27>	Est rapidus torrens illis, quos conplicat herror.
<paul_alb. carm. 11.28>	Quicquid Iheronimi non sunt respersa sapore,
<paul_alb. carm. 11.29>	Improbata manent, nutant et flacide marcent;
<paul_alb. carm. 11.30>	Pendent oracula, que non sunt igne recocta
<paul_alb. carm. 11.31>	Flammiferi sancti, rutilat qui luce fidei.
<paul_alb. carm. 11.32>	Clarior in cunctis pollet quo gratia lingue,
<paul_alb. carm. 11.33>	Ornatur potius milleno docmate florens.
<paul_alb. carm. 11.34>	Dum sol, luna polo serenant sub sole tenebras,
<paul_alb. carm. 11.35>	Dum stelle rutilo currunt lustrare latebras,
<paul_alb. carm. 11.36>	Invisa hominum volvent vel certe revelant
<paul_alb. carm. 11.37>	Ac cursu vario teretes vibrare retractant,
<paul_alb. carm. 11.38>	Dum ventus nubes glomerat, dum estus adurit,
<paul_alb. carm. 11.39>	Dum bruma gelide cana super herba virescit,
<paul_alb. carm. 11.40>	Dum fulgit ignis, fluyde dum limpha recurrit,
<paul_alb. carm. 11.41>	Dum maris hunda sonat, turgens dum spuma liquescit,
<paul_alb. carm. 11.42>	Dum dumosa feras retinent, dum aequora piscis,
<paul_alb. carm. 11.43>	Dum cervus velox palmato cornu resultat
<paul_alb. carm. 11.44>	Dumque aper torvus lunato dente repugnat,
<paul_alb. carm. 11.45>	Dum volucres tremulas voces ex gutture pipant,
<paul_alb. carm. 11.46>	Dum homines pereunt mundo vel certe renascunt,
<paul_alb. carm. 11.47>	Dum sequitat humbra corpus,  quem limina formant -:
<paul_alb. carm. 11.48>	Hunc fidei servi semper sub axe beabunt;
<paul_alb. carm. 11.49>	Cuius nunc lingua fulgit per tempora secli,
<paul_alb. carm. 11.50>	Dum noba et vetera proprio formata per hore
<paul_alb. carm. 11.51>	Eclesia retinet cantans sine fine dierum.
<paul_alb. carm. 11.52>	Ut mici, magne, rogo, doctor, in sede superna
<paul_alb. carm. 11.53>	Prex tua digna locum tribuat post vita quietum.

<paul_alb. carm. 12.1.1>	Almi nunc revehit festa polifera
<paul_alb. carm. 12.1.2>	Nostri Eulogii martiris incliti:
<paul_alb. carm. 12.1.3>	Solvamus domino carmina principi
<paul_alb. carm. 12.1.4>	Concentu fidei celico munere.
<paul_alb. carm. 12.1.5>	Laudamus varia musico carmine,
<paul_alb. carm. 12.1.6>	Que non sunt domini predita lumine:
<paul_alb. carm. 12.1.7>	Hic nunc sat melius res pia panditur,
<paul_alb. carm. 12.1.8>	Quum Christum resonant cordule metrice.
<paul_alb. carm. 12.1.9>	Bellator domini verbo potentior,
<paul_alb. carm. 12.1.10>	Doctrina pariter, fine celebrior,
<paul_alb. carm. 12.1.11>	Christi sic iugiter gloria cingitur,
<paul_alb. carm. 12.1.12>	Ut florens vigeat hic et in ethere.
<paul_alb. carm. 12.1.13>	At nunc hic animus magna revolvere
<paul_alb. carm. 12.1.14>	Splendenter anelat balsama fulgide
<paul_alb. carm. 12.1.15>	Gliscens egregia clangere livere,
<paul_alb. carm. 12.1.16>	Ut dulcis revoet musica flammine.
<paul_alb. carm. 12.1.17>	Rector dum populos docte reficeret,
<paul_alb. carm. 12.1.18>	Gipsum qum doceret fracmine perdere,
<paul_alb. carm. 12.1.19>	Turbam multiplici germine lauream
<paul_alb. carm. 12.1.20>	Celesti rutilo agmine provehit.
<paul_alb. carm. 12.1.21>	Ustus sic domini zelo fidelium
<paul_alb. carm. 12.1.22>	Convertens fluidos more revellium,
<paul_alb. carm. 12.1.23>	Adsciscens opibus, munere novili,
<paul_alb. carm. 12.1.24>	Abstractos baratro sublimat aethere.
<paul_alb. carm. 12.1.25>	Sed iam cum meritis digna rependere
<paul_alb. carm. 12.1.26>	Christus cunctipotens recte, Leocritiam,
<paul_alb. carm. 12.1.27>	Vellet, mox lepidam virginem extulit,
<paul_alb. carm. 12.1.28>	Quae clarum famulum axe reconderet.
<paul_alb. carm. 12.1.29>	Tunc celsus solitum rite solacium
<paul_alb. carm. 12.1.30>	Prestans et placidum comte remedium,
<paul_alb. carm. 12.1.31>	Cultum mox fidei dogmate ingerit,
<paul_alb. carm. 12.1.32>	Adversans, populis, iusta revellio.
<paul_alb. carm. 12.1.33>	Extemplo preconans predo peranxius
<paul_alb. carm. 12.1.34>	Conturbat patriam: iussuve plevium
<paul_alb. carm. 12.1.35>	Per cunctas plateas longe revolvitur,
<paul_alb. carm. 12.1.36>	Quod princeps ravidus excitus imperat.
<paul_alb. carm. 12.1.37>	Regnantem tumidum respuit inclita
<paul_alb. carm. 12.1.38>	Celestis famuli mens deo predita;
<paul_alb. carm. 12.1.39>	Tandem precipiti ductu notavili
<paul_alb. carm. 12.1.40>	Conprensus sonuit mox quoque libere
<paul_alb. carm. 12.1.41>	Obtans: "O proceres, temnite impium,
<paul_alb. carm. 12.1.42>	Christum aethereum credite principem;
<paul_alb. carm. 12.1.43>	Vatem inpudicum recte repellite,
<paul_alb. carm. 12.1.44>	Qui tantos populos igni recondidit".
<paul_alb. carm. 12.1.45>	Gaudens haec resonat culmine naviter
<paul_alb. carm. 12.1.46>	Nec non et alia questave fortia;
<paul_alb. carm. 12.1.47>	Hunc mandant gladio vertice tundere,
<paul_alb. carm. 12.1.48>	Ne sancta valeat turba recipere.
<paul_alb. carm. 12.1.49>	Adest intrepidus velliger annuens,
<paul_alb. carm. 12.1.50>	Tundunt quem alapis, sed rogat orridum
<paul_alb. carm. 12.1.51>	Extendens faciem verbere alteram,
<paul_alb. carm. 12.1.52>	Alternans gemine palma relidere.
<paul_alb. carm. 12.1.53>	Tunc signo fidei pectora servulus
<paul_alb. carm. 12.1.54>	Armat deifice aurea purpure,
<paul_alb. carm. 12.1.55>	Colla lactinea sanguine predita
<paul_alb. carm. 12.1.56>	Incurbat domino, instat et obsecrat.
<paul_alb. carm. 12.1.57>	Sic ictu gladii sidere conditur,
<paul_alb. carm. 12.1.58>	Sic verbo fidei clare revolvitur:
<paul_alb. carm. 12.1.59>	Adesto miseris, quesumus affatim,
<paul_alb. carm. 12.1.60>	Perplexos precibus solvere concite.
<paul_alb. carm. 12.1.61>	Adsiste gemitis, poscimus, excitis,
<paul_alb. carm. 12.1.62>	Inflectens famulis nunc quoque numinis
<paul_alb. carm. 12.1.63>	Auditum placidum, quove serenius
<paul_alb. carm. 12.1.64>	Mentem tu precibus, sancte, revociles.
<paul_alb. carm. 12.1.65>	L..............................
<paul_alb. carm. 12.1.66>	...
<paul_alb. carm. 12.1.67>	...
<paul_alb. carm. 12.1.68>	...
<paul_alb. carm. 12.1.69>	Ut rector deleat regna ferocia,
<paul_alb. carm. 12.1.70>	Conculcet validus dogmata impia,
<paul_alb. carm. 12.1.71>	Adspiret fidei compte refulsio,
<paul_alb. carm. 12.1.72>	Qua caeli reseret culmina fulgida;
<paul_alb. carm. 12.1.73>	Et torquens heresis longe resileat,
<paul_alb. carm. 12.1.74>	Ut cultus domini altius emicet,
<paul_alb. carm. 12.1.75>	Rectores patrie flore redoleant,
<paul_alb. carm. 12.1.76>	Adversos cuneos libere ventilent.
<paul_alb. carm. 12.1.77>	Sit vita populis, sit quoque provida
<paul_alb. carm. 12.1.78>	Sanctis religio per iuge tempora,
<paul_alb. carm. 12.1.79>	Sit trino domino gloria sedula,
<paul_alb. carm. 12.1.80>	Aeterno dominans inclite secula.
<paul_alb. carm. 12.2.1>	Hic recubat lepidus martir doctorque refulgens
<paul_alb. carm. 12.2.2>	Eulogius lumen, dulce per secula nomen.
<paul_alb. carm. 12.2.3>	Qui zelo fidei rutilans virtute priorum
<paul_alb. carm. 12.2.4>	Accensit animos magno fulgore virorum.
<paul_alb. carm. 12.2.5>	Hic macte celeber libris, preconatus et ymnis,
<paul_alb. carm. 12.2.6>	Et vita vigidus et fine sole coruscus.
<paul_alb. carm. 12.2.7>	Qui temnens fluida conscendit lucida caeli
<paul_alb. carm. 12.2.8>	Nec morte periit, sed vibit sede perhenni.
<paul_alb. carm. 12.2.9>	Credite, queso, mihi: vibit, per secula vibit,
<paul_alb. carm. 12.2.10>	Quisquis celesti letatur gloria regni.
<paul_alb. carm. 12.3.1>	Nunc te rogo, sancte, recolas ut nomen amici,
<paul_alb. carm. 12.3.2>	Quem tua hic tenuit dulcis amicitia fixum,
<paul_alb. carm. 12.3.3>	Albari extremi, qui multa clade reati
<paul_alb. carm. 12.3.4>	Infectus vitiis pergit per devia mundi.
<paul_alb. carm. 12.3.5>	Prex tua hunc reveat lapsum ad pascua vite,
<paul_alb. carm. 12.3.6>	Ut solite sancto digno nectatur amore,
<paul_alb. carm. 12.3.7>	Quo tibi coniunctus mansit per secula carus:
<paul_alb. carm. 12.3.8>	Presta, deus deorum, regnans per seculis. Amen.