<ennodius. carmina. 1.1> Celsior astrigerom Titan conscenderat axem,
<ennodius. carmina. 1.2> Lampade cum plena totus in orbe paret.
<ennodius. carmina. 1.3> Flammiger ardenti sorbebat flumina Oanoro,
<ennodius. carmina. 1.4> Cum segetem messor falce domat propriam.
<ennodius. carmina. 1.5> Siccatur dum fonte bibens, dum mundus anhelat,
<ennodius. carmina. 1.6> Iussus in excursum Gallica lustra sequi,
<ennodius. carmina. 1.7> Torrida non timui quae uincunt arua Syenen.
<ennodius. carmina. 1.8> Puluis flamma sitis dos fuit obsequio.
<ennodius. carmina. 1.9> Quid iubar et ualidos renouas mihi, Musa, uapores?
<ennodius. carmina. 1.10> Plus erit algentes me superasse uias.
<ennodius. carmina. 1.11> Quicquid plana calent, quicquid sublimia rigent
<ennodius. carmina. 1.12> Frigoribus, passum dic sine lege poli.
<ennodius. carmina. 1.13> Bellum naturae quod discors fecerat annus,
<ennodius. carmina. 1.14> Aestatem atque hiemem detulit una dies.
<ennodius. carmina. 1.15> Indutum nebulis canas superare pruinas
<ennodius. carmina. 1.16> Edocuit uates feruidus imperio.
<ennodius. carmina. 1.17> Presserat aestiuo corpus sub fasce lacerna,
<ennodius. carmina. 1.18> Vestitus tenui tegmine nudus eram.
<ennodius. carmina. 1.19> cum fugit ex oculis constanti tempore tempus,
<ennodius. carmina. 1.20> Lampada nam Phoebi dux fuit ad glaciem,'.
<ennodius. carmina. 1.21> Optanti brumam de uoto contigit horror
<ennodius. carmina. 1.22> Quaesitusque calor nil dedit indicii.
<ennodius. carmina. 1.23> Matronas taceo scopulos atque inuia dictas,
<ennodius. carmina. 1.24> In foribus blandas, cetera difficiles.
<ennodius. carmina. 1.25> Inlexit miseros facies depicta uiantes,
<ennodius. carmina. 1.26> Calcatae diras mox peperere neces.
<ennodius. carmina. 1.27> Nominibus propriis nil fallit sacra uetustas,
<ennodius. carmina. 1.28> Tot leti formas sic uocitare uolens.
<ennodius. carmina. 1.29> Scrupea desdssis pendebat semita plantis
<ennodius. carmina. 1.30> Nec uisu facilis, credite, callis erat.
<ennodius. carmina. 1.31> Quid labyrintheos, priscorum fama, recessus
<ennodius. carmina. 1.32> InuoluiB linguis, quos timeat relegens?
<ennodius. carmina. 1.33> Illic artificis laudandus constitit error,
<ennodius. carmina. 1.34> Cum torsit rectum Daedalus ingenio.
<ennodius. carmina. 1.35> Hic natura homines per summum portat Olympi,
<ennodius. carmina. 1.36> Quo liquidum tranans ire columba ualet.
<ennodius. carmina. 1.37> Parcite, Pierides, pelagus fluuiale silendo,
<ennodius. carmina. 1.38> Ne reparet sermo fore bona quod pepulit.
<ennodius. carmina. 1.39> Duria nam, Sessis torrens uel Stura uel Orgus
<ennodius. carmina. 1.40> Marmoris Iooii saeuitiam superant.
<ennodius. carmina. 1.41> Dulcia cum uariis succedunt laeta periclis,
<ennodius. carmina. 1.42> Effectus rerum cor solidare solet.
<ennodius. carmina. 1.43> Nil mihi cum dubiis, prosunt obliuia tristi:
<ennodius. carmina. 1.44> Ebria lethaeo pectora fonte fero.
<ennodius. carmina. 1.45> 45 Limina sanctorum praestat lustrasse trementem,
<ennodius. carmina. 1.46> Martyribus lacrimas exhibuisse meas.
<ennodius. carmina. 1.47> Ecce Saturninus, Crispinus, Daria, Maurus,
<ennodius. carmina. 1.48> Eusebius, Quintus gaudia magna parant.
<ennodius. carmina. 1.49> Octaui, meritis da, Aduentor, redde, Solutor,
<ennodius. carmina. 1.50> Candida ne pullis uita cadat maculis.
<ennodius. carmina. 1.51> Hostiles laqueos scindat mens conscia recti:
<ennodius. carmina. 1.52> Hoc semper placeat: quod decet, hoc liceat.
<ennodius. carmina. 2.1> Gaudia transcendunt uires, uox laeta superbit:
<ennodius. carmina. 2.2> Ingenii maciem prospera non metuunt.
<ennodius. carmina. 2.3> Dulcia temporibus famulantur fila secundis:
<ennodius. carmina. 2.4> Quod felix meruit, nobile carmen erit.
<ennodius. carmina. 2.5> Vox iusti quaestor, legum substantia, nobis
<ennodius. carmina. 2.6> Ceu Phoebus mittet tympana plectra lyram.
<ennodius. carmina. 2.7> Docta Camenarum coeat pia turba sororum,
<ennodius. carmina. 2.8> Offerat arguto pollice quod loquitur.
<ennodius. carmina. 2.9> Turgida fatidici uix possint pectora uatis
<ennodius. carmina. 2.10> 10 Virtutum species enumerare tuas.
<ennodius. carmina. 2.11> Tu decus Italiae, spes tu fidissima recti,
<ennodius. carmina. 2.12> Fai, tuba causarum, purpura nostra, uale.
<ennodius. carmina. 2.13> Luminibus locuples solem te Roma uocauit
<ennodius. carmina. 2.14> Celsa, Quirinali suscipiens gremio.
<ennodius. carmina. 2.15> Eloquio lyncem, ta subdis uoce leonem.
<ennodius. carmina. 2.16> Melie iue serpens gutturis arma premit.
<ennodius. carmina. 2.17> Fetibus orbatae ferrent tibi munera tigres,
<ennodius. carmina. 2.18> Quae dolor et feritas aure pauente daret.
<ennodius. carmina. 2.19> Te pene demessum ceu florem dextera fati
<ennodius. carmina. 2.20> Dum lacerat, Christus perculit exitium.
<ennodius. carmina. 2.21> Reddita se melius nunc uincit uita beati;
<ennodius. carmina. 2.22> Actibus adseritur quod uenit a superis.
<ennodius. carmina. 2.23> His. fretus non legatos neque uerba precantum
<ennodius. carmina. 2.24> Callida fucatis artibus elicui.
<ennodius. carmina. 2.25> Ipse ego, mendicae transmittens uerba Thaliae,
<ennodius. carmina. 2.26> Donum more dei te precor ut tribuas.
<ennodius. carmina. 2.27> Hortulus exigua sociatus parte retardat
<ennodius. carmina. 2.28> Spem solidam, fieri ne merear dominus.
<ennodius. carmina. 2.29> Hanc mihi largiri non spernas, lumen honorum:
<ennodius. carmina. 2.30> Sic uoti compos saecula nostra colas,
<ennodius. carmina. 2.31> Sic te regnantis sublimet celsa potestas,
<ennodius. carmina. 2.32> Sic currant meritis aurea facta tuis.
<ennodius. carmina. 2.33> Amphion Dirceus tetigit quod pectine uixit:
<ennodius. carmina. 2.34> Nulla mori rerum tunc animata potest.
<ennodius. carmina. 2.35> Commoda de Musis numquam fluxere tot annis,
<ennodius. carmina. 2.36> Affectu pretii quas mihi concilia.,
<ennodius. carmina. 3.1> Exprimit in spicam tellus iam feta papillas,
<ennodius. carmina. 3.2> Lacte maritatis turgida cespitibus.
<ennodius. carmina. 3.3> Stringitur in prolem sparsus per gramina sucus,
<ennodius. carmina. 3.4> De guttis faciens progeniem solidam.
<ennodius. carmina. 3.5> Veatitus gemmis protendit brachia palmes,
<ennodius. carmina. 3.6> De gremio ligni pampinus ecce uiret.
<ennodius. carmina. 3.7> Iussa per augmentum nunc siluam perdere uitis
<ennodius. carmina. 3.8> Frugibus ut crescat, uulnera conciliant.
<ennodius. carmina. 3.9> Euocat inquirit gaudens infantia mundi.
<ennodius. carmina. 3.10> Nutricem, tepidi quam dedit aura poli.
<ennodius. carmina. 3.11> Ludit per faciem camporum rustica pubes,
<ennodius. carmina. 3.12> Respiciens duri dulce laboris onus.
<ennodius. carmina. 3.13> Annus reptat ouans tractus per murmura ueris,
<ennodius. carmina. 3.14> Farcta locuturis mella ferens labiis.
<ennodius. carmina. 3.15> Cum rebus noster balbutit carmina sensus,
<ennodius. carmina. 3.16> Aurea principiis dextera portet opem.
<ennodius. carmina. 3.17> Blandior ad falcem messor perducit aristas,
<ennodius. carmina. 3.18> Si rastris segetem pectere continuet.
<ennodius. carmina. 3.19> Nunc stirpem Proculi, dans uemum, suscipe, doctor,
<ennodius. carmina. 3.20> Ne feruor teneros decoquat in studiis.
<ennodius. carmina. 3.21> Seruentur leges: ceu census littera currat.
<ennodius. carmina. 3.22> Horum Pindareus flumina uicit auus,
<ennodius. carmina. 3.23> Docta Camenali cecinit qui carmina plectro,
<ennodius. carmina. 3.24> Cuius Apollinei nil tacuere chori.
<ennodius. carmina. 3.25> Phoebus in auxilio repetat mox fortior illum,
<ennodius. carmina. 3.26> Artis nobilitas, Marsya si ueniat.
<ennodius. carmina. 4.1> Annus sole nouo teneras dum format aristas,
<ennodius. carmina. 4.2> Natura in thalamis orbe tepente sedet.
<ennodius. carmina. 4.3> Pingitur et uario mundus discrimine florum:
<ennodius. carmina. 4.4> Vna soli facies: gratia, cultus, amor.
<ennodius. carmina. 4.5> Arbuta uitali coalescunt uda uapore,
<ennodius. carmina. 4.6> Ignea concretus semina sncus alit
<ennodius. carmina. 4.7> Erigitur genio tellus tumefacta marito,
<ennodius. carmina. 4.8> Turgida lasciuis silua uiret spoliis.
<ennodius. carmina. 4.9> Lactans cespitibus in nodum truditur herba,
<ennodius. carmina. 4.10> Vitea gemmatos brachia dant digitos.
<ennodius. carmina. 4.11> In rerum uultu lex iungit pronuba taedas:
<ennodius. carmina. 4.12> Aura poli ut sponsum germina cuncta facit.
<ennodius. carmina. 4.13> Ergo pari uoto lux caelum flumina Nereus
<ennodius. carmina. 4.14> Montes prata ferae gaudia concipiunt.
<ennodius. carmina. 4.15> De te quod uernat sortitur, Maxime, mundus,
<ennodius. carmina. 4.16> Et naturalem dos tua comit opem,
<ennodius. carmina. 4.17> Cui sanguis census genius mens uota superstant,
<ennodius. carmina. 4.18> Musarum primo fulta supercilio.
<ennodius. carmina. 4.19> Saecnla te fidei monumentum nostra dederunt,
<ennodius. carmina. 4.20> Corporis et cordis uirginitate parem.
<ennodius. carmina. 4.21> Vincentem meritis sponsam dat candida uita,
<ennodius. carmina. 4.22> Quae cum te superat, sic tibi palma uenit.
<ennodius. carmina. 4.23> Huic niueis consors adridet flamma labellis,
<ennodius. carmina. 4.24> Alba uerecundas spargit in ora notas.
<ennodius. carmina. 4.25> Adsit, oro, fons loquelae mente uoce pectine
<ennodius. carmina. 4.26> Ars natura Musa Phoebus qua tumet facundia.
<ennodius. carmina. 4.27> Vile nil decet sonare in Maximorum laudibus.
<ennodius. carmina. 4.28> Conterunt plebeia celsum saepe dicta uerticem.
<ennodius. carmina. 4.29> Orbe captiuo Venus alma fusis
<ennodius. carmina. 4.30> Dotibus florum per amoena ludens,
<ennodius. carmina. 4.31> Dum facit uernum pretio et micantis
<ennodius. carmina. 4.32> Sidere formae,
<ennodius. carmina. 4.33> Spreuit aurati decus omne pepli,
<ennodius. carmina. 4.34> Aduenae pompam noluit metalli:
<ennodius. carmina. 4.35> Ditior cultu stetit effugato
<ennodius. carmina. 4.36> Sparsa capillos:
<ennodius. carmina. 4.37> Nobilis si quod bibit arte uims
<ennodius. carmina. 4.38> Lana, mentito potior colore:
<ennodius. carmina. 4.39> Sic et algentis pelagi lapillos
<ennodius. carmina. 4.40> Nuda superstat.
<ennodius. carmina. 4.41> Fulserant raro sub hiante filo
<ennodius. carmina. 4.42> Pectoris gemmae in roseis papillis.
<ennodius. carmina. 4.43> Inuidum membris negitando amictum'
<ennodius. carmina. 4.44> Altera lux est.
<ennodius. carmina. 4.45> Proditum risit sine nube corpus,
<ennodius. carmina. 4.46> Carcere inrupto nituit serenum
<ennodius. carmina. 4.47> Quodque seruabat male tuta uestis,
<ennodius. carmina. 4.48> Panditur arte.
<ennodius. carmina. 4.49> Aliger laxo remeabat arcu,
<ennodius. carmina. 4.50> Marcidam damnans otiis pharetram,
<ennodius. carmina. 4.51> Sanguine in nullo madefacta lentus
<ennodius. carmina. 4.52> Spicula gestans.
<ennodius. carmina. 4.53> Tunc sic alloquitur matrem fluitantibus armis:
<ennodius. carmina. 4.54> "Perdidimus, genetrix, uirtutis praemia nostrae.
<ennodius. carmina. 4.55> Iam nusquam Cytherea sonat, ridetur Amorum
<ennodius. carmina. 4.56> Fabula, nec proles nascenti sufficit aeuo.
<ennodius. carmina. 4.57> Frigida consumens multorum possidet artus
<ennodius. carmina. 4.58> Virginitas: feruore nouo sublimia carnem
<ennodius. carmina. 4.59> Vota domant: mundus tenui uix nomine constat.
<ennodius. carmina. 4.60> Primaeui tremulos, fractos imitantur ephebi:
<ennodius. carmina. 4.61> Rara per inmensos saeclorum, respice, campos
<ennodius. carmina. 4.62> Coniugii messis: per flores sola uetustas
<ennodius. carmina. 4.63> Exerit albentes ieiuna et pallida canos.
<ennodius. carmina. 4.64> Vna fides rerum nulla dulcedine flecti
<ennodius. carmina. 4.65> Et si quid teneros potuit transducere mores
<ennodius. carmina. 4.66> Praeceptis calcare malis: seruatur ubique
<ennodius. carmina. 4.67> Iustitium culpa eet thalamos nominasse podioo.
<ennodius. carmina. 4.68> Tu remissaiaees et taati newia iniu
<ennodius. carmina. 4.69> Nuda per effusos respectas membra capillos.
<ennodius. carmina. 4.70> Surge, age, et obstantemproperanter discnte somntim,.
<ennodius. carmina. 4.71> Nec te, quod turpe est, captiuum numen habere
<ennodius. carmina. 4.72> Iura pudicitiae uel lex malesuada patetur."
<ennodius. carmina. 4.73> Talibus arsissent dictis et uiscera ponti.
<ennodius. carmina. 4.74> Colligit in nodum passos lux aurea crines
<ennodius. carmina. 4.75> Et naturalem concludens ueste decorem,-
<ennodius. carmina. 4.76> Mutauit formam. tunc quicquid fulget iaspis,
<ennodius. carmina. 4.77> Quae uiret in pretio pasturae ficta smaragdus
<ennodius. carmina. 4.78> Et latet in concis melior custode ueneno,
<ennodius. carmina. 4.79> Alba uenit, ninevm snmptura es corpore lumen.
<ennodius. carmina. 4.80> Palla per adeinotos decrescit splendida lumbos '
<ennodius. carmina. 4.81> Et zona teneras conpressit dura papillas.
<ennodius. carmina. 4.82> Adfatur natum: "quem, spes mea, figere temptas?
<ennodius. carmina. 4.83> Quem sequimur? quoue ire iubes? post otia maior
<ennodius. carmina. 4.84> Flamma deept: discant populi tunc crescere diuam,
<ennodius. carmina. 4.85> Cum neglecta iacet. superos nil perdere somno
<ennodius. carmina. 4.86> Ostendant geminis reparata incendia curis.
<ennodius. carmina. 4.87> Maximus ecce, uides, generis spes unica summi,
<ennodius. carmina. 4.88> Dolcibus inludit per longa obliuia taedis.
<ennodius. carmina. 4.89> Sectatur matrem, quae caelo purior ipso est
<ennodius. carmina. 4.90> Femina, quam scimus mulierem uincere mente.
<ennodius. carmina. 4.91> Hic domuit puerum, mores sortitus auorum:
<ennodius. carmina. 4.92> Quod pudet, heu longo nobis nescitus in aeuo est.
<ennodius. carmina. 4.93> Huius ad abstrusas ueniat mea lampada fibras:
<ennodius. carmina. 4.94> Suspiret cupiat discurrat ferueat oret."
<ennodius. carmina. 4.95> Haec ait: et subolem fotu conplexa benigno
<ennodius. carmina. 4.96> Mollia mellitis artauit ad oscula labris.
<ennodius. carmina. 4.97> nie uolat celeri tranans per nubila uento,
<ennodius. carmina. 4.98> Omnia lasciuo socians elementa furore.
<ennodius. carmina. 4.99> Vt stetit et iuuenem formae conspexit in ostro,
<ennodius. carmina. 4.100> "Tune Dionaeum tumefactus despicis?" inquit.
<ennodius. carmina. 4.101> "Huc, Venerem culture, ueni: qui tardius arsit
<ennodius. carmina. 4.102> In multum caiet ille rogus, celeresque fauillas
<ennodius. carmina. 4.103> Restituet quaecumque pyrae subducitur arbor."
<ennodius. carmina. 4.104> Deprompsit iaculum, quo diuos fixerat omnes.
<ennodius. carmina. 4.105> Tunc pulcher teretem flexuram pertulit arcus:
<ennodius. carmina. 4.106> Spicula diuerso traxerunt brachia calle.
<ennodius. carmina. 4.107> Pennigeri uulnus praesentit dextera tactu,
<ennodius. carmina. 4.108> Moxque ferit, laeto factum clamore salutans:
<ennodius. carmina. 4.109> "Ille ego (quid trepidas?) semper contemptus adhaesi
<ennodius. carmina. 4.110> Visceribus, fugitiue, tuis. hac uictima matri
<ennodius. carmina. 4.111> Litamus, multis quam tu non suspicis annis."
<ennodius. carmina. 4.112> Ecce iterum magno rimatus stemmate cretam,
<ennodius. carmina. 4.113> Quam thalamis iungat, cernit sublime puellae
<ennodius. carmina. 4.114> Sidus et adtonitus ad matrem lumina flexit,
<ennodius. carmina. 4.115> Germanam credens: conlaudat nobile furtum.
<ennodius. carmina. 4.116> Sed teneram leuiore ferit puer ille sagitta,
<ennodius. carmina. 4.117> Inque uirum totos exhausit fortior ictus.
<ennodius. carmina. 4.118> Post haec digrediens permulcet pectora dictis.
<ennodius. carmina. 4.119> "Nostra tuas, iuuenis, confortent uulnera uires.
<ennodius. carmina. 4.120> Nam quicumque mea est percussus cuspide crescit.
<ennodius. carmina. 4.121> Haec faciunt multos, si credis, bella nepotes.
<ennodius. carmina. 4.122> Sis felix semperque feras mea munera tecum."
<ennodius. carmina. 4.123> Nunc me Pierio fauore iutum
<ennodius. carmina. 4.124> In Iaeta, proceras, locate fronte.
<ennodius. carmina. 4.125> Sustentent gracilem per omne carmen
<ennodius. carmina. 4.126> Qni doetum faciunt benignitate.
<ennodius. carmina. 4.127> Quod nunc ingenium premunt pruinae,
<ennodius. carmina. 4.128> Distendat refouens tepore uernum.
<ennodius. carmina. 5.1> Ingenii cultor, fons oris, copia linguae
<ennodius. carmina. 5.2> Vmor Castalius ueniat, quo Thracius Orpheus
<ennodius. carmina. 5.3> Naufraga diffuso succendit pectora fluxu.
<ennodius. carmina. 5.4> Adsit et arentis coniungat cordis hiatus.
<ennodius. carmina. 5.5> Eridani dicturus aquas nisi flumine largo
<ennodius. carmina. 5.6> Sicca Pegasaeo perlandam membra liquore,
<ennodius. carmina. 5.7> Torrida ieiuno uix stillant uerbarelata.
<ennodius. carmina. 5.8> Vndarum cumulos at narrem, suggere, limpha.
<ennodius. carmina. 5.9> Quam bene pandit aquas cai blandus murmurat amnis!
<ennodius. carmina. 5.10> Anni tempus erat, quo uernat mitibus uuis
<ennodius. carmina. 5.11> Palmes et autumni dotes proponit in orbe,
<ennodius. carmina. 5.12> Imbribus externis madida cum ueste Lyaeus
<ennodius. carmina. 5.13> Distendit tunicas uuarum carcere musti.
<ennodius. carmina. 5.14> Vberibus pluuiis (ri)parum lege subacta
<ennodius. carmina. 5.15> Tunc sibi forte Padus captiuos texerat agros,
<ennodius. carmina. 5.16> Canebant spumis et turgida dorsa minaci.
<ennodius. carmina. 5.17> Currebant stantes per fluctus culmina uillae.
<ennodius. carmina. 5.18> Seruauit raptum pelagus tunc littore tectum,
<ennodius. carmina. 5.19> Et mutans terras mansit fortuna casarum.
<ennodius. carmina. 5.20> Respiceres siluas stationem perdere iussas
<ennodius. carmina. 5.21> Ad flammas propera(re) Pado ducente uoraces.
<ennodius. carmina. 5.22> Tunc ego feruenti germanae tractus amore,
<ennodius. carmina. 5.23> Cui natum Parcae demessum pollice diro
<ennodius. carmina. 5.24> Sustulerant uiduamque domum constante marito
<ennodius. carmina. 5.25> Reddebant, turbis peperit quae semper Auerni,
<ennodius. carmina. 5.26> Hanc ut solarer, uel uitam prodere legi.
<ennodius. carmina. 5.27> Regnator Ligurum fluuiorum maximus ille
<ennodius. carmina. 5.28> Sub iuga transmissus gemuit sub pondere cumbae,
<ennodius. carmina. 5.29> Intumuit rursusque minas flatusque remisit,
<ennodius. carmina. 5.30> Quique polos uicit soli mihi cedere iussus.
<ennodius. carmina. 5.31> Sic pietas elementa domat, sic cuncta cohercet
<ennodius. carmina. 5.32> Cuius grata deo tenuit miseratio mentem.
<ennodius. carmina. 5.33> Ecce iterum madidis contectus nubibus aether
<ennodius. carmina. 5.34> Hausit aquas, quibus omne ruens submergeret aruum.
<ennodius. carmina. 5.35> Non caeli faciem conspexit naufraga tellus
<ennodius. carmina. 5.36> Et stellis uiduae micuerunt dira tenebrae.
<ennodius. carmina. 5.37> Errauit piscis sed non captiuus in aedes
<ennodius. carmina. 5.38> Et populus fluuii per mensas lambuit escam.
<ennodius. carmina. 5.39> Euomuit pelagus hominum penetrale profundum,
<ennodius. carmina. 5.40> Vmida pulueribus clauserunt aequora campos.
<ennodius. carmina. 5.41> Perfunctus primis recidiua pericula uidi.
<ennodius. carmina. 5.42> Ille triumphator tiro ad certamina Nerei
<ennodius. carmina. 5.43> Frigida per liquidas gestabam pectora limphas
<ennodius. carmina. 5.44> Et siccis oculis respexi marmoris iras:
<ennodius. carmina. 5.45> Cum subito absorptum uidit uetus accola pontum,
<ennodius. carmina. 5.46> Risit et abiecti restantia signa pauoris.
<ennodius. carmina. 5.47> Ditia permixto fulgebant arua metallo,
<ennodius. carmina. 5.48> Eridanus claris radiabat comptus arenis.
<ennodius. carmina. 5.49> Nauita me laetus suscepit protinus alno,
<ennodius. carmina. 5.50> Sarcina cui felix dudum concesserat omen.
<ennodius. carmina. 5.51> Indoctus clauum rexit de pondere tutus
<ennodius. carmina. 5.52> Et me festiuis Christo duce pertulit oris.
<ennodius. carmina. 6.1> Post canas hiemes, gelidi post damna profundi
<ennodius. carmina. 6.2> Tranquillum quotiens nauita carpit iter,
<ennodius. carmina. 6.3> Maeret et infidi desperat prospera ponti
<ennodius. carmina. 6.4> Quamque uidet faciem non putat esse salis.
<ennodius. carmina. 6.5> Sibilat aura leuis, ualidas timet ille procellas
<ennodius. carmina. 6.6> Fluctibus et blandas aestimat esse minas.
<ennodius. carmina. 6.7> Lintea si crispant Zephyri pendentia malo
<ennodius. carmina. 6.8> Et dulci ludit spiritus obsequio,
<ennodius. carmina. 6.9> Confusam uentis naturam perdere leges
<ennodius. carmina. 6.10> Iurat et antiquum credit adesse chaos.
<ennodius. carmina. 6.11> Gaudia sic tollunt placidis discrimina rebus:
<ennodius. carmina. 6.12> Nulla fides laetis integra nec dubiis.
<ennodius. carmina. 6.13> Non aliter uariis tenuit quos Roma periclis
<ennodius. carmina. 6.14> Litoris optati reddidit ad gremium.
<ennodius. carmina. 6.15> Permulcent pelagi numen uenerabile cantu,
<ennodius. carmina. 6.16> Anchora quod proprium mordet obunca solum.
<ennodius. carmina. 6.17> Flamina sed lassis tenerum factura soporem
<ennodius. carmina. 6.18> Perturbant mentem militis aequorei.
<ennodius. carmina. 6.19> Arma ratis subigit, remos et lintea uibrat:
<ennodius. carmina. 6.20> Sic mens naufragium suspicionis habet.
<ennodius. carmina. 6.21> Adueniat siccis qui pressit caerula plantis,
<ennodius. carmina. 6.22> (Nam portus fessis ille salutis erit)
<ennodius. carmina. 6.23> Qui latices uinxit fundens in pocula saxum,
<ennodius. carmina. 6.24> Qui lapides soluit, qui solidauit aquas,
<ennodius. carmina. 6.25> Quem genetrix fudit saeclis sine semine feta,
<ennodius. carmina. 6.26> Ad matrem iungens uirginitatis onus,
<ennodius. carmina. 6.27> Qui mortem propriae superauit munere mortis,
<ennodius. carmina. 6.28> Dans uitam mundo, funere quam peperit:
<ennodius. carmina. 6.29> Ille per excelsum uideat me dexter Olympum.
<ennodius. carmina. 6.30> Tunc patriam teneam. tunc stationis opem.
<ennodius. carmina. 6.31> Nubila laxati uerrant licet aequora uenti,
<ennodius. carmina. 6.32> Rimosam puppim nil nocitura petunt.
<ennodius. carmina. 6.33> Dulcia conpositis quatiam tunc tympana chordis,
<ennodius. carmina. 6.34> Floribus et pingam carmina nostra nouis.
<ennodius. carmina. 6.35> Vt fatear, doctis constat bene dicere laetum:
<ennodius. carmina. 6.36> Tristia nil capiunt pectora uersiloqui.
<ennodius. carmina. 6.37> Sed redeat uernum, cesset iam bruma timoris.
<ennodius. carmina. 6.38> Stringite quae nectant frondea serta comas:
<ennodius. carmina. 6.39> Cantem quae solitus, dum plebem pasceret ore,
<ennodius. carmina. 6.40> Ambrosius uates carmina pulcra loqui.
<ennodius. carmina. 7.1> Fluminis in medio succendis uiscera, Fauste,
<ennodius. carmina. 7.2> Cuius alit magnam carminis unda sitim.
<ennodius. carmina. 7.3> Quis ferat ardorem laticum flammasque fluentis
<ennodius. carmina. 7.4> Cognatas sicco sorbeat ore potans?
<ennodius. carmina. 7.5> Fonte uaporiferum pariunt tua uerba calorem:
<ennodius. carmina. 7.6> Aestuet unde iecur, pocula prospiciunt.
<ennodius. carmina. 7.7> Ingenii quisquis festinus tendit ad amnem,
<ennodius. carmina. 7.8> Non putet ambiguum: sic bibit, ut sitiat.
<ennodius. carmina. 7.9> Nobilis occultum condiuit limpha saporem,
<ennodius. carmina. 7.10> Conpntat et damnum, ei minus inde feram.
<ennodius. carmina. 7.11> Lubrica Cecropio confidens lingua coturno
<ennodius. carmina. 7.12> Nil iactet priscos nobilitate seni.
<ennodius. carmina. 7.13> In ueterum morem pangit noua carmina Faustus,
<ennodius. carmina. 7.14> Qui per membra snam desecat arte melos.
<ennodius. carmina. 7.15> Doctus ad incudem uerba infabricata referre,
<ennodius. carmina. 7.16> Quosque facit uersus terque quaterque probat.
<ennodius. carmina. 7.17> Aetas cana refert digitis animasse Myronem
<ennodius. carmina. 7.18> Quod fingebat opus uiuificante manu.
<ennodius. carmina. 7.19> Tu uerbis faciem tribuis, modulamine membra.
<ennodius. carmina. 7.20> Quod natura deo, hoc tibi dant studia.
<ennodius. carmina. 7.21> In uetulum dexter si uertas plectra cadauer,
<ennodius. carmina. 7.22> Primaeuum facias aedificante lyra.
<ennodius. carmina. 7.23> Si flores simules gelidi per plaustra Bootis,
<ennodius. carmina. 7.24> Mox Helicem uemis sibilat aura modis.
<ennodius. carmina. 7.25> Ninguida lustra rosas, fundant tibi frigora mustum,
<ennodius. carmina. 7.26> Feruenti Pallas sidere dona ferat:
<ennodius. carmina. 7.27> Piscis in aetherio quem portas uertice tranet:
<ennodius. carmina. 7.28> Si iubeas uersu, marmora ceruus amat.
<ennodius. carmina. 7.29> Faucibus e mediis inpasto uiscera praedam
<ennodius. carmina. 7.30> Ore potens tollas, quam tenet ore leo.
<ennodius. carmina. 7.31> Iam scio Castalii quo me traxistis amores:
<ennodius. carmina. 7.32> Accedunt culpis munera uestra meis.
<ennodius. carmina. 7.33> Sutilis ad tumidas rapitur mea cumba procellas,
<ennodius. carmina. 7.34> Hibernos passura notos, quam nauita pauper
<ennodius. carmina. 7.35> Rimosam tenui fingens de cortice puppim
<ennodius. carmina. 7.36> Conposuit nomenque dedit sine laude phaseli.
<ennodius. carmina. 7.37> Illa nec Aegeum pelagus nec littora Phryxi
<ennodius. carmina. 7.38> Nec quaecumque ualet. trux aequora uerrere fundo
<ennodius. carmina. 7.39> Aeolus agnouit, placidos sed gurgitis alti
<ennodius. carmina. 7.40> Praelegit bene cauta sinus, ubi seruiat Auster,
<ennodius. carmina. 7.41> Non ubi regna petat, quotiens ibi remige lento
<ennodius. carmina. 7.42> Sibilat in tremula discurrens aura carina.
<ennodius. carmina. 7.43> Lintea nam summis dum crispant nexa oeracis,
<ennodius. carmina. 7.44> Quae portant mortes praestant mihi flamina somnos,
<ennodius. carmina. 7.45> Huc uertam puppim, certis mea carbasa uentis
<ennodius. carmina. 7.46> Commendans, cursus artis opisque meae.
<ennodius. carmina. 7.47> Flecte uiam uelis clauumque ad littora, Phoebe:
<ennodius. carmina. 7.48> Anchora proscissum mordeat unca solum.
<ennodius. carmina. 7.49> Musa, dictorum caput optimorum,
<ennodius. carmina. 7.50> Herbidam fingens hederis coronam,
<ennodius. carmina. 7.51> Quam per exactos muneras poetas,
<ennodius. carmina. 7.52> Necte capillos.
<ennodius. carmina. 7.53> Sulcat inmensum pelagus carina,
<ennodius. carmina. 7.54> Nescit ad clauum manus apta ferri,
<ennodius. carmina. 7.55> Quo nocat dextrum regimen per nndas
<ennodius. carmina. 7.56> Artis amicus.
<ennodius. carmina. 7.57> Pergis ad Faustum, trutinam loquelae,
<ennodius. carmina. 7.58> Ore qui uastum ualet ut profundum,
<ennodius. carmina. 7.59> Luce quem mundus ueneratur ipsa
<ennodius. carmina. 7.60> Dexteriorem.
<ennodius. carmina. 7.61> Aurium libram tenet in Camenis:
<ennodius. carmina. 7.62> Illius ferrum secat omne uulnus,
<ennodius. carmina. 7.63> Quodquod internis latet in medullis
<ennodius. carmina. 7.64> Carminis aegri.
<ennodius. carmina. 7.65> Si meos uellet modicos thyrambos
<ennodius. carmina. 7.66> Mente, qua cunctum moderatur orbem,
<ennodius. carmina. 7.67> Inter infantum triuiale murmur
<ennodius. carmina. 7.68> Pendere, laus est.
<ennodius. carmina. 7.69> Lux mea, Fauste,
<ennodius. carmina. 7.70> Spesque salusque,
<ennodius. carmina. 7.71> Litterularum
<ennodius. carmina. 7.72> Munera parua
<ennodius. carmina. 7.73> Suscipe laetus.
<ennodius. carmina. 7.74> Sic tua summus
<ennodius. carmina. 7.75> Qermina Christus
<ennodius. carmina. 7.76> Lucida seruet.
<ennodius. carmina. 7.77> Porrige dextram
<ennodius. carmina. 7.78> Nominis almi.
<ennodius. carmina. 7.79> Grata. Tonanti
<ennodius. carmina. 7.80> Farra piorum.
<ennodius. carmina. 8.1> Fama refert, ueterum quae nescit perdere gesta,
<ennodius. carmina. 8.2> Quae loquitur semper quicquid in orbe fuit:
<ennodius. carmina. 8.3> Germiaa dum Lucis Titan dispergit in axem
<ennodius. carmina. 8.4> Et ditat mundum nobilibus radiis,
<ennodius. carmina. 8.5> 5 Vda uaporiferas cohibent dum lora quadrigas
<ennodius. carmina. 8.6> Et nitidum gurges mittit ubique diem:
<ennodius. carmina. 8.7> Vndantes doctis manibus Sol flexit habenas,
<ennodius. carmina. 8.8> Artificem dominum lux bene nota tulit.
<ennodius. carmina. 8.9> Sed Phaethonteo postquam dare regna precatu
<ennodius. carmina. 8.10> Non exploratis uiribus instituit,
<ennodius. carmina. 8.11> Degenerem primis rectorem motibus astrum
<ennodius. carmina. 8.12> Sensit et excussis currere coepit equis.
<ennodius. carmina. 8.13> Tunc totam sonipes lucem de naribus efflans
<ennodius. carmina. 8.14> Non tenuit legis tempora certa suae.
<ennodius. carmina. 8.15> In flammam cessit splendor, quod luminat ussit
<ennodius. carmina. 8.16> Quodque animat terras exitium peperit.
<ennodius. carmina. 8.17> Tunc et Hyperboreas dum frangit lampade crustas,
<ennodius. carmina. 8.18> Epotis Tanais siccus abibat aquis.
<ennodius. carmina. 8.19> Grystallum fluxit, sed cursus fluminis arsit:
<ennodius. carmina. 8.20> Quod lapides soluit, nexuit Eridanum.
<ennodius. carmina. 8.21> Sic ego rhetoricum temptans transcurrere callem,
<ennodius. carmina. 8.22> Adgredior currus solis et imperium.
<ennodius. carmina. 8.23> Nescio quid uariis inpendam sideris oris,
<ennodius. carmina. 8.24> Nescio quid teneam: cuncta calor superat.
<ennodius. carmina. 8.25> Curia te pollens teretem formauit ad unguem
<ennodius. carmina. 8.26> Et patribus iussit lumina ferre suis.
<ennodius. carmina. 8.27> Tu Phoebum reddis: fumat tibi uictima pinguis,
<ennodius. carmina. 8.28> Pro qua cessissent fulmine caelicolae.
<ennodius. carmina. 8.29> At mihi uix illud transmittunt pauperes horti
<ennodius. carmina. 8.30> Rubra quod acceptum testa refutat holus.
<ennodius. carmina. 8.31> Sum, fateor, cuius destillent uerba relatu,
<ennodius. carmina. 8.32> Quae maciem monstrent pauperis ingenii.
<ennodius. carmina. 8.33> Carmina nulla cano, nec me modulante Camenas
<ennodius. carmina. 8.34> Mansurum dabitur pollicis ore sophos.
<ennodius. carmina. 8.35> Quicquid Apollineo loquebamur pectine, cessi
<ennodius. carmina. 8.36> Oblitus linguae, quam mihi fila dabant.
<ennodius. carmina. 8.37> Rustioa per teneras errat mihi dextera cordàs,
<ennodius. carmina. 8.38> Confringunt dulces barbara plectra modos.
<ennodius. carmina. 8.39> Ah quotiens uitreis Heliconis fluxit in herbis
<ennodius. carmina. 8.40> Adridens labiis quae facit unda sitim.
<ennodius. carmina. 8.41> Ah quotiens hederis redimitus tempora duxi,
<ennodius. carmina. 8.42> Aonium mulcens carmine concilium!
<ennodius. carmina. 8.43> At nunc per siluas, inter spelaea ferarum,
<ennodius. carmina. 8.44> Agrestem certus ducere militiam,
<ennodius. carmina. 8.45> Grandia per ualidos commendo semina sulcos,
<ennodius. carmina. 8.46> Vt germen uitae destituant loiia.
<ennodius. carmina. 8.47> Lactea ne mentem denudent uerba solutam,
<ennodius. carmina. 8.48> Et dictis mollis dicar et ingenio:
<ennodius. carmina. 8.49> Non mihi per campos discurrat lingua patentes,
<ennodius. carmina. 8.50> Mascula nec lituis diota feram grauibus:
<ennodius. carmina. 8.51> Ne mea grandisono flammentur corda coturno
<ennodius. carmina. 8.52> Et tumidus scriptis moribus esse pater.
<ennodius. carmina. 8.53> Qui mihi tunc portus ? famam petit undique lector.
<ennodius. carmina. 8.54> Sed stabilis pudor est, si taceam, proprius.
<ennodius. carmina. 8.55> Tu caelum teneas, me terris linque quietum,
<ennodius. carmina. 8.56> Qui solum noui, quod bene nil didici.
<ennodius. carmina. 9.1> Vatibus antiquis dicendi maxima uirtus
<ennodius. carmina. 9.2> Illa fuit, doctis si scirent fallere uerbis:
<ennodius. carmina. 9.3> Laus erat in laudem mentitum pangere carmen.
<ennodius. carmina. 9.4> Tunc operi fraus apta fuit: nam more poetae
<ennodius. carmina. 9.5> Seroantes quod crimen habet uetuere pudore
<ennodius. carmina. 9.6> Vera loqui, carmenque fides despexit ubique.
<ennodius. carmina. 9.7> Ars placuit, quam culpa decet: nam doctior error
<ennodius. carmina. 9.8> Extorsit certis metuenda poemata linguis.
<ennodius. carmina. 9.9> Lex docuit sine lege loqui, cum uindicat arte
<ennodius. carmina. 9.10> Quidquid iura negant fandum: retinacula morum
<ennodius. carmina. 9.11> Numina fallaci finxerunt sordida cantu :
<ennodius. carmina. 9.12> Phoebum et ter ternas dixerunt esse sororae,
<ennodius. carmina. 9.13> Castalium laticem, uarias quoque Palladis artes:
<ennodius. carmina. 9.14> Tunc laurus tripodas cortinam tympana plectrum
<ennodius. carmina. 9.15> Narrabant: illos a ueri tramite fugit
<ennodius. carmina. 9.16> Sensus, et errantes nisus delusit imago.
<ennodius. carmina. 9.17> None linguam citharae, quae cantat pollicis ore,
<ennodius. carmina. 9.18> Sperne, fides: magis, ille, ueni nunc, spiritus, oro,
<ennodius. carmina. 9.19> Cuius inexhausto reuiuiscit semper in anno
<ennodius. carmina. 9.20> Quicquid terra creat, gignit mare, parturit aether:
<ennodius. carmina. 9.21> Qui freta diffundit, solidum dat corpus in arnia,
<ennodius. carmina. 9.22> Saxa ciet iussu, metuit quem cautibus horrens
<ennodius. carmina. 9.23> Caucasus, aurito famuli cum fortia sensu
<ennodius. carmina. 9.24> Corda domat: qui cuncta uidet, quem cuncta tremescunt:
<ennodius. carmina. 9.25> Fons uia dextra lapis uitulus leo lucifer agnus
<ennodius. carmina. 9.26> Ianua spes uirtus uerbum sapientia uates
<ennodius. carmina. 9.27> Hostia uirgultum pastor mons rete columba
<ennodius. carmina. 9.28> Flamma gigans aquila sponsus patientia uermis
<ennodius. carmina. 9.29> Filius excelsus dominus deus, omnia Christus.
<ennodius. carmina. 9.30> Hunc precor ut dictis adsit: qui pectora prisci
<ennodius. carmina. 9.31> Vatis ut ingressus Pharaonis tempore regis,
<ennodius. carmina. 9.32> Adiuuit gracili locuturum uoce prophetam.
<ennodius. carmina. 9.33> Se stupuit tunc ipse, reor, bene conscius oris,
<ennodius. carmina. 9.34> Murmuris et soliti, conplentem prinquis aures
<ennodius. carmina. 9.35> Pondere uoce sono sensu probitate pudore.
<ennodius. carmina. 9.36> Tu famulum, tu, sancte, mone: da soluere grates,
<ennodius. carmina. 9.37> Quas debere iuaat. sanctum conplectimur omnes
<ennodius. carmina. 9.38> Ecce diem, uoluit quo se iubar indere terris
<ennodius. carmina. 9.39> Promptius et radiis animas animare propinquis.
<ennodius. carmina. 9.40> Quo gaudet mundus, cum non sint gaudia mundi.
<ennodius. carmina. 9.41> Cernis adorantem pauidos summittere uultus
<ennodius. carmina. 9.42> Vatis in obsequium? natalis tempora sentit
<ennodius. carmina. 9.43> Festa nec amissis contemnit tristis alumnis.
<ennodius. carmina. 9.44> Iste dies cunctis uitae cunctisque salutis
<ennodius. carmina. 9.45> Causa fuit, ueteris dissoluens uincula nozae.
<ennodius. carmina. 9.46> Christus in hoc tribuit decus et tutamen in aruis
<ennodius. carmina. 9.47> Ausoniis, parili populos qui mente gubernet
<ennodius. carmina. 9.48> Et gentes pietate regat: quibus auctor Olympi
<ennodius. carmina. 9.49> Pollicitus simili regem probitate parauit:
<ennodius. carmina. 9.50> Dexter ut ipse deus solio dat iura corusco.
<ennodius. carmina. 9.51> Proximus hic caelo, cui recti conscia mens est,
<ennodius. carmina. 9.52> Semper erit, quem iusta probant, quem indioe mundo
<ennodius. carmina. 9.53> Publica uota legunt: fateor, suffragia magna
<ennodius. carmina. 9.54> Contulit, ut sedis gremio frneretur inemptae.
<ennodius. carmina. 9.55> Libera te dominum posuit sibi turba perennem,
<ennodius. carmina. 9.56> Seruitio laudanda suo. pro quantus ubique
<ennodius. carmina. 9.57> Femor erat! sancto Mundi plaudente tumultu
<ennodius. carmina. 9.58> Omnibus idem animus, turbis uox omnibus una.
<ennodius. carmina. 9.59> Sic tamen alterutrum certabant uincere uotis,
<ennodius. carmina. 9.60> Ceu sibi cum diro bellandi cominus hoste
<ennodius. carmina. 9.61> Causa foret : uulgus proprio tunc sanguine uincit,
<ennodius. carmina. 9.62> Pollicitam quotiens fuerit sufferre pericla.
<ennodius. carmina. 9.63> Caspia non aliter cum tigris feta Niphaten
<ennodius. carmina. 9.64> Circuit aut catulos rapiendi format ad usus,
<ennodius. carmina. 9.65> Ardet in absentes, saeuis mortalia mandit
<ennodius. carmina. 9.66> Membra animis hominumque neeem petit ore cruento.
<ennodius. carmina. 9.67> Alter in hoc senium teneris miratus in annis,
<ennodius. carmina. 9.68> Alter in antiqua iactabat stirpe parentes:
<ennodius. carmina. 9.69> Alterius contenta parum de sanguine mens est,
<ennodius. carmina. 9.70> Digna referre uiri uirtutum stemmata mille
<ennodius. carmina. 9.71> Commemorat: quanta tituli tunc laude superstant,
<ennodius. carmina. 9.72> Vincuntur quotiens, et morum gloria uictis
<ennodius. carmina. 9.73> Parturit insignem per saecula longa triumphum 
<ennodius. carmina. 9.74> Ille pudicitiam, quae pulchro in corpore uernat
<ennodius. carmina. 9.75> Pulchrior, et casta ridentem luce figuram
<ennodius. carmina. 9.76> Laudibus ad caelum portat: deeas illa profecto
<ennodius. carmina. 9.77> Adtulit huic facies, quae multis causa pericli
<ennodius. carmina. 9.78> Saepe fuit: pulchrum satis eet mansisse pudicum.
<ennodius. carmina. 9.79> Haec nisi de summo non dantur culmine Olympi.
<ennodius. carmina. 9.80> Sicubi contingant uel formae commoda sanctis
<ennodius. carmina. 9.81> Mentibus adcrescant, bello se uincere certant
<ennodius. carmina. 9.82> Tunc homines, funditque deeos uel munera terrae
<ennodius. carmina. 9.83> Dextra animae uiuitque sibi, dum deperit illi.
<ennodius. carmina. 9.84> Haec cum multiplici populus narraret ab ore,
<ennodius. carmina. 9.85> Vna fuit cunctis sententia fixa cateruis.
<ennodius. carmina. 9.86> Turba sacerdotum uenerandaque curia saecli
<ennodius. carmina. 9.87> Elegit uoluit meruit suscepit amauit
<ennodius. carmina. 9.88> Ecce aliud dictuque nouum mirabile cunctis
<ennodius. carmina. 9.89> Transieram, quod quisque pauet, quod suspicit orbis.
<ennodius. carmina. 9.90> Vix primaeuus erat, tremulis cum limina lucis
<ennodius. carmina. 9.91> Calcantur plantis, cum matris ab ubere raptis
<ennodius. carmina. 9.92> Blandior a tenero sucus subducitur haustu:
<ennodius. carmina. 9.93> Callida mentitum genetrix cum forte saporem
<ennodius. carmina. 9.94> Herbarum querulis infundit dura labellis,
<ennodius. carmina. 9.95> Nesciat ut natus gwtu cognoscere matrem,
<ennodius. carmina. 9.96> Vnde subornatum sorbetur lactenegato
<ennodius. carmina. 9.97> Faucibus insuetis ridenda fraude uenenum.
<ennodius. carmina. 9.98> Istius illa fuit, cum signum contigit, aetas.
<ennodius. carmina. 9.99> Nam fulsisse femat huius cunabula magno
<ennodius. carmina. 9.100> Lumine, cum tantus mieuisset splendor in illo,
<ennodius. carmina. 9.101> Quantus ia obsequium potuit tunc fundier aether,
<ennodius. carmina. 9.102> Cum iussus seruire uiro mortalia raptim
<ennodius. carmina. 9.103> Membra leuat lapsu gradiens celer ignis Olympi,
<ennodius. carmina. 9.104> Cornipedum pernix cursus imitatus equorum :
<ennodius. carmina. 9.105> Prospera non aliter puerum tunc flamma pererrans
<ennodius. carmina. 9.106> Circuit inlustrat ueneratur suspicit ambit.
<ennodius. carmina. 9.107> Tum pauidus genitor summisso lumine fatur:
<ennodius. carmina. 9.108> "Summe deum, sancti custos, qui culmine caeli
<ennodius. carmina. 9.109> Omina dextra facis, quae cernis lumine dextro,
<ennodius. carmina. 9.110> Hunc tibi de primis et adhuc reptantibus annis,
<ennodius. carmina. 9.111> Sancte, pater nooeet, quem necdum cassibus artis
<ennodius. carmina. 9.112> Lubrica terrenis innectunt saecula culpis.
<ennodius. carmina. 9.113> Nec faciant: sit, summe deus, tibi munus opimum".
<ennodius. carmina. 9.114> Haec ait et lacrimas quas promunt gaudia fundit.
<ennodius. carmina. 9.115> Crispinum petit inde lihena, quem dicere digno
<ennodius. carmina. 9.116> Non datur eloquio, nec si modo surgat Auerno
<ennodius. carmina. 9.117> Qui potuit rigidas de rupibus Apennini
<ennodius. carmina. 9.118> Flumina cum starent, ad plectrum ducere siluas.
<ennodius. carmina. 9.119> Helias fuit hic mage : nam quis Helisseum
<ennodius. carmina. 9.120> Linqueret in terris duplicato munere palmae?
<ennodius. carmina. 9.121> Nutriuit quem lacte pio, quod ab ubere Paulus
<ennodius. carmina. 9.122> Pressit, euangelicis plena est oni dextra papillis.
<ennodius. carmina. 9.123> Salue, sancte parens, semper saluete, recepti
<ennodius. carmina. 9.124> Crispini cineres, ad onins iura redundat
<ennodius. carmina. 9.125> Quidquid in hoc Christi miramur dogmate dignum.
<ennodius. carmina. 9.126> Tu bene transmissum tibi censum possides, heres.
<ennodius. carmina. 9.127> Res non parua docet triplicatis iineta talentis:
<ennodius. carmina. 9.128> Monstrat ab occidui reuocatum partibus orbis
<ennodius. carmina. 9.129> Quod supplex captum transmittit Gallia uulgus:
<ennodius. carmina. 9.130> Effera te uiso didicerunt pectora flecti,
<ennodius. carmina. 9.131> Armatum precibus superasti, maxime, regem.
<ennodius. carmina. 9.132> Sic pugnax gladios obtundit uerbere Haga,
<ennodius. carmina. 9.133> Sic ferrum expugnat uerborum lamina fortis.
<ennodius. carmina. 9.134> Nam si fanda ferunt sociant qui maxima paruis,
<ennodius. carmina. 9.135> Sic dominum expectat domitatis nilicus arais,
<ennodius. carmina. 9.136> Cum bene mollitos incurui dente ligonis
<ennodius. carmina. 9.137> Scribit agros faciemque soli sie pectit aratris,
<ennodius. carmina. 9.138> Vt spumet plenis currens uindemia labris.
<ennodius. carmina. 9.139> Inserit externas peregrino in cespite plantas,
<ennodius. carmina. 9.140> Aduena coniunctis sooiatur nexibus arbor,
<ennodius. carmina. 9.141> Truncantur stirpes, demessum falce maritat.
<ennodius. carmina. 9.142> Virgultum, tenero lignum mordetur hiatu,
<ennodius. carmina. 9.143> Germine nobilitas consurgit non sua pamo,
<ennodius. carmina. 9.144> Surculus ignoto coalescit munere diues,
<ennodius. carmina. 9.145> Dum madefacta nouo iungit plantaria libro.
<ennodius. carmina. 9.146> Paestanis pariter depingit terga rosetis,
<ennodius. carmina. 9.147> Regius agresti uestitur murice campus.
<ennodius. carmina. 9.148> Lilia pro nitidae funduntur lumine calcis:
<ennodius. carmina. 9.149> Tunc pingit uiolas cythisos colocasia calthas
<ennodius. carmina. 9.150> Cinnama serpillum narcissos balsama costos.
<ennodius. carmina. 9.151> Tunc rediuiua serit quae portat germina phoenix.
<ennodius. carmina. 9.152> Hunc iubet adueniens dominus discumbere seruum,
<ennodius. carmina. 9.153> Surgit et ipse suis manibus dat fercula mensae.
<ennodius. carmina. 9.154> Sic tua ter denis, animarum cultor, in annis
<ennodius. carmina. 9.155> Halant rura rosas, interpellata nec ullis
<ennodius. carmina. 9.156> Frigoribus marcescit humus, quam uere perenni
<ennodius. carmina. 9.157> Seruat odorato meritorum cespite doctor.
<ennodius. carmina. 9.158> Arbuta siccantur quotiens tua rore negato,
<ennodius. carmina. 9.159> Infundis lacrimis, copbinum quoque congeris illic
<ennodius. carmina. 9.160> Stercoris inmundi: tunc ramis surgit opimis,
<ennodius. carmina. 9.161> Tunc fecunda deo nascendi iura superstat.
<ennodius. carmina. 9.162> Suscipe nunc dexter, uitae lnz aurea nostrae,
<ennodius. carmina. 9.163> Gaudia quem faciunt modicum tibi promere carmen.
<ennodius. carmina. 9.164> Cum mea uota deus produxerit ordine coepto,
<ennodius. carmina. 9.165> Fulserit et docilis quem plantat dextera palmes,
<ennodius. carmina. 9.166> Debita post centum reddam tibi fortius annos.
<ennodius. carmina. 9.167> En statui quodcumque tibi nunc scalpere carmen
<ennodius. carmina. 9.168> Nodoso sub iure, pater, quod nexuit artis
<ennodius. carmina. 9.169> Diuersa sub sorte modis lex proxima poenae,
<ennodius. carmina. 9.170> Vsquam ne fallax nutaret syllaba. dixi.
<ennodius. carmina. 10.1> Nigrante tectam pallio
<ennodius. carmina. 10.2> Iam terra noctem suscipit,
<ennodius. carmina. 10.3> Vt uiua dulci funere
<ennodius. carmina. 10.4> Reconualescant corpora.
<ennodius. carmina. 10.5> Mortis figura blandior
<ennodius. carmina. 10.6> Bustum soporis admouet,
<ennodius. carmina. 10.7> Anhela lucis aestibus
<ennodius. carmina. 10.8> Dum mens tepescit otio.
<ennodius. carmina. 10.9> Lux Christe uita ueritas.
<ennodius. carmina. 10.10> Ne fusca somni tempora,
<ennodius. carmina. 10.11> Tetris parata umbraculis,
<ennodius. carmina. 10.12> Nos ad tenebrae euocent.
<ennodius. carmina. 10.13> Nox nulla nos subdat sibi
<ennodius. carmina. 10.14> In noctis atrae tegmine,
<ennodius. carmina. 10.15> Sed nec caloris ebrii
<ennodius. carmina. 10.16> Mentita pingat corpora,
<ennodius. carmina. 10.17> Verum reatum nesciis
<ennodius. carmina. 10.18> Falsi ministrans criminis,
<ennodius. carmina. 10.19> Tu per quietis munera
<ennodius. carmina. 10.20> Adsiste, custos peruigil.
<ennodius. carmina. 10.21> Hostis procul sit callidus:
<ennodius. carmina. 10.22> Quod laedit, illud dormiat.
<ennodius. carmina. 10.23> Qui dente saeuo mandere
<ennodius. carmina. 10.24> Certat cubantes lectulis,
<ennodius. carmina. 10.25> Hic membra uinctus lugeat
<ennodius. carmina. 10.26> Pulsare sese quos foues.
<ennodius. carmina. 10.27> Madente carne spiritus
<ennodius. carmina. 10.28> Non enecetue naufragus.
<ennodius. carmina. 10.29> Ornet cubile castitas,
<ennodius. carmina. 10.30> Quae prima uirtutum micat:
<ennodius. carmina. 10.31> Viuat fides in pectore,
<ennodius. carmina. 10.32> Quae luce uernat perpeti.
<ennodius. carmina. 11.1> Deus perenne gaudium,
<ennodius. carmina. 11.2> Pax Christe cordis anxii
<ennodius. carmina. 11.3> Portusque fluctuantium,
<ennodius. carmina. 11.4> Quem nec procella, turbidis
<ennodius. carmina. 11.5> Si uerrat ima motibus,
<ennodius. carmina. 11.6> Potest fugare a pectore.
<ennodius. carmina. 11.7> Qui mersa ponto subleuaa,
<ennodius. carmina. 11.8> Qui subiugata sarcinis,
<ennodius. carmina. 11.9> Qui dux prophetae naufragi,
<ennodius. carmina. 11.10> Dum uiuit esca beluae,
<ennodius. carmina. 11.11> Dum nescit aequor quod tenet,
<ennodius. carmina. 11.12> Tutum ferino e gutture
<ennodius. carmina. 11.13> Eiactor abrumpis cibum.
<ennodius. carmina. 11.14> Diro reductus remige,
<ennodius. carmina. 11.15> Custode saluus pessimo,
<ennodius. carmina. 11.16> Vates locutus te deum
<ennodius. carmina. 11.17> Tunc iussa gessit fortior.
<ennodius. carmina. 11.18> Inmunda lymphis sobrium
<ennodius. carmina. 11.19> Per busta tetris uexerat:
<ennodius. carmina. 11.20> Viuens sepulcra pertulit,
<ennodius. carmina. 11.21> Viuentis urnae prandium.
<ennodius. carmina. 11.22> Secreta coeti prodidit
<ennodius. carmina. 11.23> Testis uerendus intimi.
<ennodius. carmina. 11.24> Sic nos precamur, rex deus,
<ennodius. carmina. 11.25> Maerore fractos ut cibum
<ennodius. carmina. 11.26> De uentre curarum rape.
<ennodius. carmina. 11.27> Viuit medullis quod necat,
<ennodius. carmina. 11.28> Turbantur alta uiscerum.
<ennodius. carmina. 11.29> In fonte carnis ardor est,
<ennodius. carmina. 11.30> Qui mergit urit adficit:
<ennodius. carmina. 11.31> Sed si serenus aspicis,
<ennodius. carmina. 11.32> Pressura gignet gaudium.
<ennodius. carmina. 12.1> Vatis Cypriani et martyris
<ennodius. carmina. 12.2> Cor lingua sensus dignitas
<ennodius. carmina. 12.3> Mortem ferendo proferunt:
<ennodius. carmina. 12.4> Yitale bustum nex dedit:
<ennodius. carmina. 12.5> Mucrone parta lux micat.
<ennodius. carmina. 12.6> Dictis fuit praefulgidus
<ennodius. carmina. 12.7> Et ore diues unico,
<ennodius. carmina. 12.8> Torrentis unda gurgitis,
<ennodius. carmina. 12.9> Jnpacta cornu spicula
<ennodius. carmina. 12.10> Sermone uincens promptulo,
<ennodius. carmina. 12.11> Opes uerendi pectoris
<ennodius. carmina. 12.12> Qui iure Christo reddidit.
<ennodius. carmina. 12.13> Nunc munus inplet Christo:
<ennodius. carmina. 12.14> Orator orat obtinet
<ennodius. carmina. 12.15> Et dura causis temperat,
<ennodius. carmina. 12.16> Facit beatos ex causis,
<ennodius. carmina. 12.17> Peccata rumpens carmine.
<ennodius. carmina. 12.18> Non flamma carcer uinculum.
<ennodius. carmina. 12.19> Potest nocere quos iuuat.
<ennodius. carmina. 12.20> Mactare iussus hostias
<ennodius. carmina. 12.21> Lugenda risit numina,
<ennodius. carmina. 12.22> Instante mox periculo
<ennodius. carmina. 12.23> Fugit pericla funere:
<ennodius. carmina. 12.24> Paruas loquendi schemate
<ennodius. carmina. 12.25> Moras remisit ictibus,
<ennodius. carmina. 12.26> Acciuit enses laetior,
<ennodius. carmina. 12.27> Currente leto plus celer.
<ennodius. carmina. 12.28> Proconsul esse saeuior
<ennodius. carmina. 12.29> Nequiuit ille Maximus,
<ennodius. carmina. 12.30> Dum quod minatur munus est,
<ennodius. carmina. 12.31> Nec tardat ira lenior
<ennodius. carmina. 12.32> Christum uolentes uisere.
<ennodius. carmina. 13.1> Et hoc supernum munus est,
<ennodius. carmina. 13.2> Quod lingua linguis militat.
<ennodius. carmina. 13.3> Quis non tonantis praemia
<ennodius. carmina. 13.4> Per dona eiusdem proferat?
<ennodius. carmina. 13.5> Facit loquendo qui sapit,
<ennodius. carmina. 13.6> Dignum loquatur ut deo.
<ennodius. carmina. 13.7> Infundit ecce spiritus,
<ennodius. carmina. 13.8> Et ora rursus instruit.
<ennodius. carmina. 13.9> Intrat ueterno pectora
<ennodius. carmina. 13.10> Euiscerata nubilo.
<ennodius. carmina. 13.11> In hoc apostolis die
<ennodius. carmina. 13.12> Dum uerba Verbum diuidit,
<ennodius. carmina. 13.13> Sermone mundi praepotens
<ennodius. carmina. 13.14> Et corda mundi contulit.
<ennodius. carmina. 13.15> Summis feratur laudibus:
<ennodius. carmina. 13.16> Habet homo ora gentium,
<ennodius. carmina. 13.17> Thrax Gallus Indus unus est.
<ennodius. carmina. 13.18> Quod blanda ludit Graecia,
<ennodius. carmina. 13.19> Quod saeuit atrox barbarum
<ennodius. carmina. 13.20> Stridor Canopi murmuris,
<ennodius. carmina. 13.21> Quod lingua latrat Parthica,
<ennodius. carmina. 13.22> Pectus repleuit hospitum.
<ennodius. carmina. 13.23> Mundi ad salutem curritur
<ennodius. carmina. 13.24> Nolente mundo tot uiis,
<ennodius. carmina. 13.25> Qnot sacra nunc remissio
<ennodius. carmina. 13.26> Paschalis instat gratiae,
<ennodius. carmina. 13.27> Dum mysticam septemplici
<ennodius. carmina. 13.28> Ornat coronam munere.
<ennodius. carmina. 13.29> Augmenta plenitudinis
<ennodius. carmina. 13.30> Opes ministrant diuiti.
<ennodius. carmina. 13.31> Nunc mente uoce psallite:
<ennodius. carmina. 13.32> Hoc nostra debet mens deo.
<ennodius. carmina. 14.1> Quid Stephano potentius?
<ennodius. carmina. 14.2> Dicas Coronam: martyr est.
<ennodius. carmina. 14.3> Hoc est homo, quod praemium:
<ennodius. carmina. 14.4> Fructus laboris nomen est.
<ennodius. carmina. 14.5> Laus haec breuis prolixa fit,
<ennodius. carmina. 14.6> Si sic uocantur inclyti.
<ennodius. carmina. 14.7> Necis minister, aspice,
<ennodius. carmina. 14.8> De morte uitam conferens,
<ennodius. carmina. 14.9> Hoc dat saluti quod negat.
<ennodius. carmina. 14.10> Felix sub istis ictibus
<ennodius. carmina. 14.11> Fit sempiternus exitu.
<ennodius. carmina. 14.12> Cruore lucem praeparat,
<ennodius. carmina. 14.13> Caelum sepulcri munere,
<ennodius. carmina. 14.14> Hostem ut triumphus effugat:
<ennodius. carmina. 14.15> Ceu palma sic congreditur.
<ennodius. carmina. 14.16> Hic primus intrauit uiam
<ennodius. carmina. 14.17> Nullis subactam gressibus.
<ennodius. carmina. 14.18> Secreta lustrauit poli,
<ennodius. carmina. 14.19> In ueste carnis abditus
<ennodius. carmina. 14.20> Clamauit: "ecce filius
<ennodius. carmina. 14.21> Consistit in dextra patris".
<ennodius. carmina. 14.22> Dum saxa ferrent impii,
<ennodius. carmina. 14.23> Dum mille leti machinas,
<ennodius. carmina. 14.24> Solus bonorum conscius,
<ennodius. carmina. 14.25> Orabat ex fide loquens,
<ennodius. carmina. 14.26> Ne nescientes noxios
<ennodius. carmina. 14.27> Caelestis ira perderet:
<ennodius. carmina. 14.28> Insons eat uesania.
<ennodius. carmina. 14.29> Reum furor prouexerat,
<ennodius. carmina. 14.30> Per uota currebat labor:
<ennodius. carmina. 14.31> Crucem gemebat carnifex,
<ennodius. carmina. 14.32> Crescente quem subegerat.
<ennodius. carmina. 15.1> Caelo ferunt Ambrosium
<ennodius. carmina. 15.2> Nomen honor uel actio.
<ennodius. carmina. 15.3> Nil debet hic facundiae,
<ennodius. carmina. 15.4> Dos omnis est a moribus.
<ennodius. carmina. 15.5> Fortis iuuantem non cupit
<ennodius. carmina. 15.6> Ymbone munitus suo.
<ennodius. carmina. 15.7> In carne nil carnis regit:
<ennodius. carmina. 15.8> Regina mens in corpore
<ennodius. carmina. 15.9> Confregit omne lubricum.
<ennodius. carmina. 15.10> Sic uixit ille non sibi,
<ennodius. carmina. 15.11> Sed totus auctori deo.
<ennodius. carmina. 15.12> Adiectus hinc apostolis
<ennodius. carmina. 15.13> Reduxit expulsam fidem,
<ennodius. carmina. 15.14> Dixit triumphos martyrum
<ennodius. carmina. 15.15> Linguae uirentis laureis.
<ennodius. carmina. 15.16> Hic ore praedam sustulit
<ennodius. carmina. 15.17> De fauce serpentis feri.
<ennodius. carmina. 15.18> Qui bella Christi militat,
<ennodius. carmina. 15.19> Nudus timetur ensibus.
<ennodius. carmina. 15.20> Viuit sepultus et iuuat,
<ennodius. carmina. 15.21> Clauum tenens ecclesiae.
<ennodius. carmina. 15.22> Iustina uirus perdidit,
<ennodius. carmina. 15.23> Dat poena uati praemium.
<ennodius. carmina. 15.24> Sedis memento, lux, uati,
<ennodius. carmina. 15.25> Exorna, sancte, posteros,
<ennodius. carmina. 15.26> Auctore fultos nobili,
<ennodius. carmina. 15.27> Ne dux sereni culminis
<ennodius. carmina. 15.28> In nube tectus horreat,
<ennodius. carmina. 15.29> Qui pastor est antistitum,
<ennodius. carmina. 15.30> Quod fuscat omne summouet,
<ennodius. carmina. 15.31> Gregem gubernat principum,
<ennodius. carmina. 15.32> Magister est docentium.
<ennodius. carmina. 16.1> Iam Christus ascendit polum,
<ennodius. carmina. 16.2> Necauit ante funera,
<ennodius. carmina. 16.3> Letum sepultus expulit:
<ennodius. carmina. 16.4> Mors mortis inpulsu ruit.
<ennodius. carmina. 16.5> Cantate factum, saecula,
<ennodius. carmina. 16.6> Funus subegit tartarum,
<ennodius. carmina. 16.7> Vicit peremptus exitum:
<ennodius. carmina. 16.8> Sors inde luget pallida,
<ennodius. carmina. 16.9> Praesumpsit unde gaudium.
<ennodius. carmina. 16.10> Escis uorator captus est:
<ennodius. carmina. 16.11> Est praeda raptor omnium.
<ennodius. carmina. 16.12> Iam rete uinctum ducitur,
<ennodius. carmina. 16.13> Iacet catena in nexibus,
<ennodius. carmina. 16.14> Serpens uenena propulit:
<ennodius. carmina. 16.15> Mitis terit superbiam,
<ennodius. carmina. 16.16> Agnus leonem euiscerat.
<ennodius. carmina. 16.17> Plus istud est potentiae,
<ennodius. carmina. 16.18> Quod nostra, Christe, suscipis
<ennodius. carmina. 16.19> Et ueste serui absconditus
<ennodius. carmina. 16.20> Nos ad triumphum prouehis,
<ennodius. carmina. 16.21> Quam si e coruscis sedibus
<ennodius. carmina. 16.22> Fulgore terreres reos.
<ennodius. carmina. 16.23> Deus patet per omnia,
<ennodius. carmina. 16.24> Nullo remotus tegmine:
<ennodius. carmina. 16.25> Sed ut iacentes erigat,
<ennodius. carmina. 16.26> Dignatus esse quod sumus,
<ennodius. carmina. 16.27> Redemit ipse ius suum.
<ennodius. carmina. 16.28> Ouem reuexit perditam
<ennodius. carmina. 16.29> Pastoris ad custodiam.
<ennodius. carmina. 16.30> Leuate portas, angeli:
<ennodius. carmina. 16.31> Intrat tremendus arbiter,
<ennodius. carmina. 16.32> Maior tropaeis hostium.
<ennodius. carmina. 17.1> Quae lingua possit, quis ualeat stilus
<ennodius. carmina. 17.2> Tantae triumphos uirginis eloqui?
<ennodius. carmina. 17.3> Nono, mente molles, discite, masculi:
<ennodius. carmina. 17.4> Exempla praestat, sumite desides,
<ennodius. carmina. 17.5> Puella fortis cum superat uiros.
<ennodius. carmina. 17.6> Virtus teneri nescia semper est,
<ennodius. carmina. 17.7> Nec iura sexus fractaque mens ei,
<ennodius. carmina. 17.8> Quae corde Christum conciperet semel.
<ennodius. carmina. 17.9> Soluunt caducis pectora uinculis
<ennodius. carmina. 17.10> Quibus repostus mentibus est deus.
<ennodius. carmina. 17.11> Tormenta torsit fortia corpore:
<ennodius. carmina. 17.12> Lassante poena creuit amor crucis.
<ennodius. carmina. 17.13> Si scire posses uincere martyram,
<ennodius. carmina. 17.14> Vesane tortor, parcere disceres.
<ennodius. carmina. 17.15> Flammas flagellum carnifices rotas
<ennodius. carmina. 17.16> Cui crux aequenda est non metuit nimis.
<ennodius. carmina. 17.17> Hanc cum caminis igne crepantibus
<ennodius. carmina. 17.18> Iussisse fertur praecipitem dari
<ennodius. carmina. 17.19> Priscus, ueneni fonte nocentior,
<ennodius. carmina. 17.20> (Nam sic feralem tempore sordido
<ennodius. carmina. 17.21> Dixere sanctae uirginis arbitrum),
<ennodius. carmina. 17.22> Huius ministri dum eriperent nimis
<ennodius. carmina. 17.23> Fomacis escae tradere martyram,
<ennodius. carmina. 17.24> Lux tunc Olympi luce serenior
<ennodius. carmina. 17.25> Opus remouit saeua nolentium,
<ennodius. carmina. 17.26> Cum uoce monstrant qui gladium simul:
<ennodius. carmina. 17.27> "Nos hinc precamur dirige tartaro,
<ennodius. carmina. 17.28> Nam nostra sanctam non uiolat manus".
<ennodius. carmina. 17.29> Turgescit illi felle iecur calens:
<ennodius. carmina. 17.30> Mox saxa fossas uerbera bestias,
<ennodius. carmina. 17.31> Maius uenenum blanditias parat,
<ennodius. carmina. 17.32> Quibus uirago fortiter obstitit.
<ennodius. carmina. 18.1> Angusta uitae tempora,
<ennodius. carmina. 18.2> Paruis coacta terminis,
<ennodius. carmina. 18.3> Mors sancta donat crescere:
<ennodius. carmina. 18.4> Aeterna fines praeparat.
<ennodius. carmina. 18.5> De fruge casuum uenit
<ennodius. carmina. 18.6> Quo surgat humanum genus:
<ennodius. carmina. 18.7> In stirpe Nazarius bona
<ennodius. carmina. 18.8> De morte lumen addidit.
<ennodius. carmina. 18.9> Nerone felix principe,
<ennodius. carmina. 18.10> Dinersa perpessus mala,
<ennodius. carmina. 18.11> Lnstrauit orbem non graui
<ennodius. carmina. 18.12> Pauore cordis algidus:
<ennodius. carmina. 18.13> Sed ut profanis inderet
<ennodius. carmina. 18.14> Quo calle conscendant polos,
<ennodius. carmina. 18.15> Verus magister actibus
<ennodius. carmina. 18.16> Exempla, non uerbis dedit.
<ennodius. carmina. 18.17> Nam ductor ille fortis est,
<ennodius. carmina. 18.18> Qui bella uiribus docet.
<ennodius. carmina. 18.19> Quem dicta militem trahunt,
<ennodius. carmina. 18.20> Si dux gerendis abstinet?
<ennodius. carmina. 18.21> Ventosa linguae hortatio
<ennodius. carmina. 18.22> Quod forma praestat non habet.
<ennodius. carmina. 18.23> Sed magna postquam semina
<ennodius. carmina. 18.24> Scribente terram sarculo.
<ennodius. carmina. 18.25> Glebis refudit optimis,
<ennodius. carmina. 18.26> Mediolanum mox petit,
<ennodius. carmina. 18.27> In qua triumpho nobili
<ennodius. carmina. 18.28> Carnis ruinam reppulit.
<ennodius. carmina. 18.29> Qui sede non digna iacens,
<ennodius. carmina. 18.30> Vatem tremendus mox monet,
<ennodius. carmina. 18.31> Vt clara rursus munera
<ennodius. carmina. 18.32> Mundo refusus adderet.
<ennodius. carmina. 19.1> Vt uirginem fetam loquar,
<ennodius. carmina. 19.2> Quid laude dignum Mariae?
<ennodius. carmina. 19.3> Det partus ornet exigat:
<ennodius. carmina. 19.4> Quod clausa porta, quod patens
<ennodius. carmina. 19.5> Exposcit, ipsa suggerat.
<ennodius. carmina. 19.6> Sint uerba ceu miraculum,
<ennodius. carmina. 19.7> Quid, mens, requiras ordinem?
<ennodius. carmina. 19.8> Natura totum perdidit:
<ennodius. carmina. 19.9> Hoc est salus, quod uincimur.
<ennodius. carmina. 19.10> Cum sola uirgo degeret,
<ennodius. carmina. 19.11> Concepit aure filium,
<ennodius. carmina. 19.12> Stupente factum corpore:
<ennodius. carmina. 19.13> Turgescit aluus spiritu.
<ennodius. carmina. 19.14> Quod lingua iecit semen est,
<ennodius. carmina. 19.15> In carne Verbum stringitur.
<ennodius. carmina. 19.16> De matre cunctus noster est,
<ennodius. carmina. 19.17> De patre nil distans deus:
<ennodius. carmina. 19.18> Vtrisque. partus integer,
<ennodius. carmina. 19.19> Qui gignit et quae percipit.
<ennodius. carmina. 19.20> Nil maior ille seruulis,
<ennodius. carmina. 19.21> Sed nec minor creante fit.
<ennodius. carmina. 19.22> Fons dicta clausus accipit,
<ennodius. carmina. 19.23> Fons membra clausus egerit:
<ennodius. carmina. 19.24> Nec rima cessit arctior,
<ennodius. carmina. 19.25> Et uera proles emicat.
<ennodius. carmina. 19.26> Dic, mater et uirgo, precor,
<ennodius. carmina. 19.27> Quisquamne claudit exiens?
<ennodius. carmina. 19.28> Arctantur exta fetibus,
<ennodius. carmina. 19.29> Vinclum pudoris natus est.
<ennodius. carmina. 19.30> (Quae lau)de Christi dignior
<ennodius. carmina. 19.31> Quam sunt superna crederis,
<ennodius. carmina. 19.32> Nostri memento praepotens.
<ennodius. carmina. 20.1> Cum gesta Martini loquor,
<ennodius. carmina. 20.2> Nil laude dignum transeo:
<ennodius. carmina. 20.3> Diuisa uirtus omnibus
<ennodius. carmina. 20.4> Vnum coacta praetulit.
<ennodius. carmina. 20.5> Labore magno martyr est
<ennodius. carmina. 20.6> Victore carnis spiritu:
<ennodius. carmina. 20.7> Hoc est triumphis proximum,
<ennodius. carmina. 20.8> Si bella calcent intima.
<ennodius. carmina. 20.9> Perdente uires corpore
<ennodius. carmina. 20.10> Res fixa constat laureis:
<ennodius. carmina. 20.11> Sublimat hostem mentium
<ennodius. carmina. 20.12> Qui uota membrorum facit.
<ennodius. carmina. 20.13> Hic fontis ignem nesciens
<ennodius. carmina. 20.14> Calore feruebat dei:
<ennodius. carmina. 20.15> Vndis uapore iunctus est,
<ennodius. carmina. 20.16> Christo dicatus actibus.
<ennodius. carmina. 20.17> Qna ueste nudum texerat,
<ennodius. carmina. 20.18> Hac rex nitebat aetheris:
<ennodius. carmina. 20.19> Sordente panno adquiritur
<ennodius. carmina. 20.20> Quo fulget astrorum globus.
<ennodius. carmina. 20.21> Quam iusta commutatio!
<ennodius. carmina. 20.22> Astrum rependit indigens
<ennodius. carmina. 20.23> Et regna mendicus parat.
<ennodius. carmina. 20.24> Mox sacra uitae contigit,
<ennodius. carmina. 20.25> De plebe lusit daemonum,
<ennodius. carmina. 20.26> Iussit fauillis surgere:
<ennodius. carmina. 20.27> Vixere tactu funera.
<ennodius. carmina. 20.28> Flagella passus est libens,
<ennodius. carmina. 20.29> Quibus coronam nexuit.
<ennodius. carmina. 20.30> Conpulsus ad antistitem
<ennodius. carmina. 20.31> Votum repugnans induit,
<ennodius. carmina. 20.32> Quod sancta conpleuit fides.
<ennodius. carmina. 21.1> Dionysio Christus dedit
<ennodius. carmina. 21.2> Quot bella, tot uictorias.
<ennodius. carmina. 21.3> Exul piorum ciuis est,
<ennodius. carmina. 21.4> Vrbis supernae particeps.
<ennodius. carmina. 21.5> Constantius uatem loco
<ennodius. carmina. 21.6> Quondam tyrannus expulit.
<ennodius. carmina. 21.7> Non cessit iste turbido,
<ennodius. carmina. 21.8> Creuit periculis fides.
<ennodius. carmina. 21.9> Hoc sancta dat professio:
<ennodius. carmina. 21.10> Te poena tradit prosperis,
<ennodius. carmina. 21.11> Optata mercaris malo.
<ennodius. carmina. 21.12> Persiste, tortor adiuuans,
<ennodius. carmina. 21.13> Lux haec negando ceditur.
<ennodius. carmina. 21.14> O quam beata aduersitas,
<ennodius. carmina. 21.15> Si sic triumphant exules!
<ennodius. carmina. 21.16> Nihil uerendo martyre
<ennodius. carmina. 21.17> Confessor ille distitit.
<ennodius. carmina. 21.18> Dispersa mors quos adficit
<ennodius. carmina. 21.19> Ad nota mortis euolant.
<ennodius. carmina. 21.20> Nil lenta perdit coctio:
<ennodius. carmina. 21.21> Intrat latenter abdita.
<ennodius. carmina. 21.22> Vitale funus maeror est,
<ennodius. carmina. 21.23> Velox medela transitus.
<ennodius. carmina. 21.24> Risit furorem principis
<ennodius. carmina. 21.25> Fide manente cursitans:
<ennodius. carmina. 21.26> Fixus per orbem ducitur,
<ennodius. carmina. 21.27> Qua sol coruscat acrior,
<ennodius. carmina. 21.28> Negans bibendi copiam.
<ennodius. carmina. 21.29> A te, tremende, sumimus
<ennodius. carmina. 21.30> Cen nostra quae remuneras.
<ennodius. carmina. 21.31> Tu mitte sanctum poscere,
<ennodius. carmina. 21.32> Quod ipse nobis conferas. 
