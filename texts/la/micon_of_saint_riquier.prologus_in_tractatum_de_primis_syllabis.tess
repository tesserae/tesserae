<micon. syllab. prol. 1>	Ars cum nulla fuit, nosci qua syllaba prima
<micon. syllab. prol. 2>	Posset, haec vobis faciam brevitate videri,
<micon. syllab. prol. 3>	Ut iuvenes valeant reperire haec absque labore;
<micon. syllab. prol. 4>	Nam labor est illis in metris querere cuncta,
<micon. syllab. prol. 5>	Quae nec habent positum aut dyptongon non retinebunt.
<micon. syllab. prol. 6>	Hic metricos titulos primum canto breviatos,
<micon. syllab. prol. 7>	Postquam de cursu solis luneque locutus,
<micon. syllab. prol. 8>	Ponderibus multis mensuris atque notatis:
<micon. syllab. prol. 9>	Si dominus vitam michi permittat comitantem,
<micon. syllab. prol. 10>	De prima longa bannita porro profabor
<micon. syllab. prol. 11>	In sex iam mediis constanti partibus ipsis;
<micon. syllab. prol. 12>	Nam pretermittam certe innumerabile nomen,
<micon. syllab. prol. 13>	Quod habet innumeras bannitas prorsus utrasque,
<micon. syllab. prol. 14>	Hoc est natura productas vel breviatas;
<micon. syllab. prol. 15>	Hoc tamen ignorans cuicumque relinquo perito.
<micon. syllab. prol. 16>	Dicendi partem, quam postremam ordine multi,
<micon. syllab. prol. 17>	Post alias omnes conscribunt quippe sorores,
<micon. syllab. prol. 18>	Quam Greci haud numerant, servant numerare Latini,
<micon. syllab. prol. 19>	Affectus, animi motus qui saepe revelant,
<micon. syllab. prol. 20>	Idcirco hanc partem demum incertam esse relinquo,
<micon. syllab. prol. 21>	Quod raro in pedibus metrorum habitare videtur
<micon. syllab. prol. 22>	Et quod multarum aut cunctarum saepe notatur
<micon. syllab. prol. 23>	Linguarum fieri toto communiter orbe;
<micon. syllab. prol. 24>	Quas linguas varias nunquam nos scire valemus
<micon. syllab. prol. 25>	Iam preter patriam linguam nostramque Latinam.
<micon. syllab. prol. 26>	Ergo modis binis partem incertam ecce relinquo,
<micon. syllab. prol. 27>	Appellatur quae Romae interiectio vero.
<micon. syllab. prol. 28>	Linquentes dicta haec de primo iure loquemur;
<micon. syllab. prol. 29>	Bannitae primae verborum tempora fabor
<micon. syllab. prol. 30>	De primis aliis dirivatisque gregatis,
<micon. syllab. prol. 31>	Quae inter se semper contraria tempora servant,
<micon. syllab. prol. 32>	Ac de "pro", ut potero, que per se dictio non est,
<micon. syllab. prol. 33>	Hoc est non que Romanae pars septima linguae,
<micon. syllab. prol. 34>	Quam bene Honoratus breviter prescripserat olim,
<micon. syllab. prol. 35>	Sed "pro", quam simplex verbum retinere videtur,
<micon. syllab. prol. 36>	Hoc est, quam retinet verborum syllaba prima-
<micon. syllab. prol. 37>	"Verborum" dico parte hic pro quaque loquelae,-
<micon. syllab. prol. 38>	De verbis inter presens iam preteritumque,
<micon. syllab. prol. 39>	De defectivis inpersonalibus addo
<micon. syllab. prol. 40>	Atque gerendi verborum distantia quid sit,
<micon. syllab. prol. 41>	Contra particulam, quae dirivata videtur,
<micon. syllab. prol. 42>	Non aliam tantum verbo nisi parte loquelae.
<micon. syllab. prol. 43>	Partibus en istic modice de quinque loquemur
<micon. syllab. prol. 44>	Ac de vocali et muta liquidaque sequente.
<micon. syllab. prol. 45>	Quando erit aut nec erit communis syllaba, dicam,
<micon. syllab. prol. 46>	Pellitur atque metro quando s littera vel non
<micon. syllab. prol. 47>	In modulis senis priscis e vatibus olim
<micon. syllab. prol. 48>	Finiti tituli, nunc inchoat iste libellus
<micon. syllab. prol. 49>	Metrica iura prius, postremo gramatica aiens,
<micon. syllab. prol. 50>	Quae pueris fieri poterunt discentibus apta.
<micon. syllab. prol. 51>	Metra silent modo, dictabit nunc cetera prosa
<micon. syllab. prol. 52>	Verba locans, pueri, vobis sermone sequente.