<petr_riga. aur. recapit. tit.>	recapitulationes
<petr_riga. aur. recapit. tit.>	recapitulationes utriusque testamenti
<petr_riga. aur. recapit. tit.>	prima distinctio sine A
<petr_riga. aur. recapit. 1>	Principio rerum post quinque dies homo primus
<petr_riga. aur. recapit. 2>	Conditus in sexto creditur esse die:
<petr_riga. aur. recapit. 3>	Exprimit hic Christum, qui sexto tempore mundum
<petr_riga. aur. recapit. 4>	Ingrediens fit homo nos redimendo cruce.
<petr_riga. aur. recapit. 5>	Fit coniux ex osse uiri dum sompnus in illum
<petr_riga. aur. recapit. 6>	Mittitur, et Christi mors fuit ille sopor:
<petr_riga. aur. recapit. 7>	Ecclesie signum fuit hec; de uulnere Christi
<petr_riga. aur. recapit. 8>	Terreni generis sumpsit origo fidem.
<petr_riga. aur. recapit. 9>	Per ligni uetiti gustum nos ille peremit;
<petr_riga. aur. recapit. 10>	In cruce nos redimit iste cruore suo.

<petr_riga. aur. recapit. tit.>	sine B
<petr_riga. aur. recapit. 11>	Ense Cain fratris transfodit uiscera; sanguis
<petr_riga. aur. recapit. 12>	Fusus de terra clamat in aure Dei:
<petr_riga. aur. recapit. 13>	Iudeus Christum perfodit cuspide, cuius
<petr_riga. aur. recapit. 14>	Sanguis sic clamat quod mala nostra lauat.
<petr_riga. aur. recapit. 15>	Prauos in terra fundatos exprimit Henoch,
<petr_riga. aur. recapit. 16>	Menia de cuius nomine facta legis.
<petr_riga. aur. recapit. 17>	Seth, cuius nomen surrectio dicitur, illum
<petr_riga. aur. recapit. 18>	Monstrat qui surgens de cruce summa tenet.
<petr_riga. aur. recapit. 19>	Enos, qui nomen Domini prius inuocat, illos
<petr_riga. aur. recapit. 20>	Insinuat qui spe gaudia summa petunt.
<petr_riga. aur. recapit. 21>	Quem redimit post septenas decies genituras
<petr_riga. aur. recapit. 22>	Et septem Christus, mundus imago Lamech.
<petr_riga. aur. recapit. 23>	Septimus a primo patre translatus fuit Enoch;
<petr_riga. aur. recapit. 24>	Quos recipit requies septima signat eos.

<petr_riga. aur. recapit. tit.>	sine C
<petr_riga. aur. recapit. 25>	Ne pereat mundus, lignum Noe rexit in undis:
<petr_riga. aur. recapit. 26>	Per lignum, per aquas nos, pie Christe, lauas.
<petr_riga. aur. recapit. 27>	Sem signat quosdam iustos aliosque prophetas,
<petr_riga. aur. recapit. 28>	De quo profluxit illa propago patrum.
<petr_riga. aur. recapit. 29>	Gentilis populi qui nouerat inter Hebreos
<petr_riga. aur. recapit. 30>	Viuere porro Iaphet esse figura potest.
<petr_riga. aur. recapit. 31>	Frater qui patrem derisit signat Hebreos,
<petr_riga. aur. recapit. 32>	Qui rident Christi probra fidemque negant.
<petr_riga. aur. recapit. 33>	Is quem uir iustus pro patre suo maledixit
<petr_riga. aur. recapit. 34>	Iudeos signat, quos modo mundus habet,
<petr_riga. aur. recapit. 35>	Quos patres egere reos in sanguine Christi
<petr_riga. aur. recapit. 36>	His uerbis: "Proles post mala nostra luat."
<petr_riga. aur. recapit. 37>	Nemroth, qui turrim fundauit ad astra minantem,
<petr_riga. aur. recapit. 38>	Est Sathanas querens alta sed ima tenens.
<petr_riga. aur. recapit. 39>	Mansio signat Heber, ubi prima loquela remansit,
<petr_riga. aur. recapit. 40>	Edem, Christe, tuam qua manet una fides.
<petr_riga. aur. recapit. 41>	Rex dominusque Salem panem uinumque litauit,
<petr_riga. aur. recapit. 42>	In quo signatur Christus utrumque petens.

<petr_riga. aur. recapit. tit.>	sine D
<petr_riga. aur. recapit. 43>	Eterni Patris typus est Abraham pater: are
<petr_riga. aur. recapit. 44>	Ille suum natum consecrat, iste suum;
<petr_riga. aur. recapit. 45>	Nil Isaac patitur, aries fit uictima: Christi
<petr_riga. aur. recapit. 46>	Nil patitur numen cum moriatur homo.
<petr_riga. aur. recapit. 47>	Ismael ac Isaac sacra testamenta figurant:
<petr_riga. aur. recapit. 48>	Exprimit ille uetus, exprimit iste nouum.
<petr_riga. aur. recapit. 49>	Hirsutus rufus Esau notat exprimit illos
<petr_riga. aur. recapit. 50>	Qui tinxere manus sanguine, Christe, tuo.
<petr_riga. aur. recapit. 51>	Fratri prelatus Iacob gentes notat; istas
<petr_riga. aur. recapit. 52>	Prefuit Hebreis qui cor opusque notat.
<petr_riga. aur. recapit. 53>	Est Laban Sathanas, cuius nomen sonat album,
<petr_riga. aur. recapit. 54>	Nam tegitur falso sepe colore Sathan.
<petr_riga. aur. recapit. 55>	Parca Rachel manet in partu set uentris auari
<petr_riga. aur. recapit. 56>	Iacturam pensat largus in ore nitor;
<petr_riga. aur. recapit. 57>	Proles nobilitat uterum Lie set egenas
<petr_riga. aur. recapit. 58>	Et steriles habuit et sine flore genas.
<petr_riga. aur. recapit. 59>	Pulcra Rachel sterilis mens est intenta supernis,
<petr_riga. aur. recapit. 60>	Fraterno parcens utilis esse lucro;
<petr_riga. aur. recapit. 61>	Lia uiget partu quia lucra per utile uerbi
<petr_riga. aur. recapit. 62>	Semen in ecclesiis actio sancta parit.

<petr_riga. aur. recapit. tit.>	sine E
<petr_riga. aur. recapit. 63>	Dum uir cum Iacob luctatur missus ab illo
<petr_riga. aur. recapit. 64>	Claudus, in instanti fit patriarcha loco:
<petr_riga. aur. recapit. 65>	Sic dum luctatur Christum synagoga, fatigans
<petr_riga. aur. recapit. 66>	Claudicat ac titubat huic mala multa parans.
<petr_riga. aur. recapit. 67>	Loth sanctos signat, quos mundi finis ab illis
<petr_riga. aur. recapit. 68>	Diuidit ac saluat quos mala fiamma uorat.
<petr_riga. aur. recapit. 69>	Vxor Loth notat hos quos primum gratia Christi
<petr_riga. aur. recapit. 70>	Traxit, post faciunt ad mala prima uiam.
<petr_riga. aur. recapit. 71>	Hanc patriam qua nunc Samaria fungitur una
<petr_riga. aur. recapit. 72>	Filia Loth signat, ultima nata Sion:
<petr_riga. aur. recapit. 73>	Doctrinis contra Dominum maculatur iniquis
<petr_riga. aur. recapit. 74>	Illius aut huius incola turba loti.

<petr_riga. aur. recapit. tit.>	sine F
<petr_riga. aur. recapit. 75 >	Est Ruben primogenitus, populum notat illum
<petr_riga. aur. recapit. 76 >	Quem prius elegit gratia summa Dei:
<petr_riga. aur. recapit. 77 >	Iste cubile patris uiolat dum quam sibi Christus
<petr_riga. aur. recapit. 78 >	Coniunxit carnem cogit finire crucem.
<petr_riga. aur. recapit. 79 >	Scribe, quos Simeon notat, occidere prophetas,
<petr_riga. aur. recapit. 80 >	Postque prophetarum membra perempta Iesum,
<petr_riga. aur. recapit. 81 >	Quem manus illorum clauis terebrauit acutis,
<petr_riga. aur. recapit. 82 >	Qui murus noster et petra nostra manet.
<petr_riga. aur. recapit. 83 >	Auctores sceleris in Christi morte, leuitas
<petr_riga. aur. recapit. 84 >	Presbyterosque notat insinuatque Leui.
<petr_riga. aur. recapit. 85 >	Iudas designat Christum, quem laudat in altis
<petr_riga. aur. recapit. 86 >	Angelus, in terris pronus adorat homo.
<petr_riga. aur. recapit. 87 >	Bina luce solet catulus dormire leonis
<petr_riga. aur. recapit. 88 >	Postque duos surgit euigilatque dies:
<petr_riga. aur. recapit. 89 >	Sic et tertia lux de sompno suscitat illum
<petr_riga. aur. recapit. 90 >	Qui stirpis Iude dicitur esse leo.
<petr_riga. aur. recapit. 91 >	Est asinus ualidus Ysachar, recubans prope metas,
<petr_riga. aur. recapit. 92 >	Quod bona sit requies optima terra uidens;
<petr_riga. aur. recapit. 93 >	Doctoremque notat qui robustos gerit actus,
<petr_riga. aur. recapit. 94 >	Ad ueram requiem lumina mentis habens,
<petr_riga. aur. recapit. 95 >	Que uite meta, quis mundi terminus extet
<petr_riga. aur. recapit. 96 >	Commemorans et in his mente cubare studens.
<petr_riga. aur. recapit. 97 >	Ecclesiam signat Zabulon, que luctibus huius
<petr_riga. aur. recapit. 98 >	Atteritur uite supplicioque patet.
<petr_riga. aur. recapit. 99 >	Dan iudex, coluber in largo calle, cerastes
<petr_riga. aur. recapit. 100>	In stricto ueniens stabit iniquus equo;
<petr_riga. aur. recapit. 101>	Ex hoc ascendens antichristus trahet ortum,
<petr_riga. aur. recapit. 102>	Vt scriptura sequens inde loquendo sonat:
<petr_riga. aur. recapit. 103>	Hic erit ut coluber mordens tanquamque cerastes
<petr_riga. aur. recapit. 104>	Illis qui rectis gressibus ire uolent.
<petr_riga. aur. recapit. 105>	Est equus hic mundus, est sessor quisque superbus,
<petr_riga. aur. recapit. 106>	Mundi terminus est ungula talis equi.
<petr_riga. aur. recapit. 107>	Ille quidem ueniens in mundi turbine perdet
<petr_riga. aur. recapit. 108>	Quos poterit, mordens deiciensque retro.
<petr_riga. aur. recapit. 109>	Bella Gad accinctus hunc precedendo mouebit,
<petr_riga. aur. recapit. 110>	Accinctus ueniens stabit et ipse retro:
<petr_riga. aur. recapit. 111>	Discipulos notat hic ad Christi bella paratos,
<petr_riga. aur. recapit. 112>	Quos preit et sequitur gratia larga Dei.
<petr_riga. aur. recapit. 113>	Pinguis panis Aser, pinguedine panis abundet;
<petr_riga. aur. recapit. 114>	Eius delicias regibus ille dabit:
<petr_riga. aur. recapit. 115>	Altaris sanctus cibus illo pane notatur
<petr_riga. aur. recapit. 116>	Qui reges, populos, ecclesiamque cibat.
<petr_riga. aur. recapit. 117>	Neptalim emissus dicatur ceruus, ad omnem
<petr_riga. aur. recapit. 118>	Cursum succinctus, uerba decoris habens:
<petr_riga. aur. recapit. 119>	A Domino missos celeres portare per orbem
<petr_riga. aur. recapit. 120>	Splendida uerba Dei denotat ille uiros.

<petr_riga. aur. recapit. tit.>	sine G
<petr_riga. aur. recapit. 121>	Ioseph uenditus est et Christus uenditus; ille
<petr_riga. aur. recapit. 122>	Preficitur populis, omnibus iste preest.
<petr_riga. aur. recapit. 123>	Beniamin ante lupus rapiens predam sibi mane
<petr_riga. aur. recapit. 124>	Diripuit, sero diuidit inde cibos.
<petr_riga. aur. recapit. 125>	Ad typicum sensum uenio: Saulum notat ille
<petr_riga. aur. recapit. 126>	Ex cuius natus creditur esse tribu;
<petr_riga. aur. recapit. 127>	Iste prius rapuit predam sibi more lupino
<petr_riga. aur. recapit. 128>	Dum furit in sanctos persequiturque pios;
<petr_riga. aur. recapit. 129>	Post factus Paulus iam desinit esse superbus,
<petr_riga. aur. recapit. 130>	In populum Domini dum pia uerba serit.
<petr_riga. aur. recapit. 131>	Manasses populus prior est Effremque secundus
<petr_riga. aur. recapit. 132>	Quem precedenti pretulit ecce Deus.
<petr_riga. aur. recapit. 133>	Est Thamar ecclesia, que sanctos concipit actus
<petr_riga. aur. recapit. 134>	Dum tanquam baculo nititur illa truci.
<petr_riga. aur. recapit. 135>	Filo coccineo cuius manus hesit Hebreos
<petr_riga. aur. recapit. 136>	Monstrat pollutos, Christe, cruore tuo;
<petr_riga. aur. recapit. 137>	Nos uero frater alius monstrare uidetur;
<petr_riga. aur. recapit. 138>	Ecclesie matris nutrit utrosque sinus.
<petr_riga. aur. recapit. 139>	Dina coacta coit cum terre principe, stultam
<petr_riga. aur. recapit. 140>	Insinuans animam quam mala uana trahunt.
<petr_riga. aur. recapit. 141>	Iob patiens Christum passum notat, eius amici
<petr_riga. aur. recapit. 142>	Schismaticos quorum corda superba tument;
<petr_riga. aur. recapit. 143>	Filius iste Sare de Bassa, rex Idumee,
<petr_riga. aur. recapit. 144>	Quartus successor post Esau nituit;
<petr_riga. aur. recapit. 145>	Sed de stirpe Nachor, qui frater dicitur Abre,
<petr_riga. aur. recapit. 146>	Creditur hic natus sicut Hebreus ait;
<petr_riga. aur. recapit. 147>	Hoc in principio libri quem scripserat ipse
<petr_riga. aur. recapit. 148>	Indicat: In terra Hus nomine Iob uir erat.

<petr_riga. aur. recapit. tit.>	sine H
<petr_riga. aur. recapit. 149>	Egypti princeps muliebrem uiuere sexum
<petr_riga. aur. recapit. 150>	Imperat et mergi cogit in amne mares.
<petr_riga. aur. recapit. 151>	Demon femineos et molles diligit actus
<petr_riga. aur. recapit. 152>	Ac sanctos odit persequiturque uiros.
<petr_riga. aur. recapit. 153>	Vitalem Moyses tunc temporis exit ad ortum,
<petr_riga. aur. recapit. 154>	Per quem Iudeis lex fuit orta Dei.
<petr_riga. aur. recapit. 155>	Quem fiscella neci furatur scirpea, ripe
<petr_riga. aur. recapit. 156>	Fluminis expositus, flens puer auget aquas;
<petr_riga. aur. recapit. 157>	Aure bibit pueri uagitum filia regis,
<petr_riga. aur. recapit. 158>	Tolli iussit, ali fecit, amauit eum:
<petr_riga. aur. recapit. 159>	Ista sacram notat ecclesiam, que credula Christum
<petr_riga. aur. recapit. 160>	Ad fontem lauacri cernit adesse sacri.
<petr_riga. aur. recapit. 161>	In ripa lacrimans Moyses Christum lacrimantem
<petr_riga. aur. recapit. 162>	Denotat; in cunis fleuit uterque puer.
<petr_riga. aur. recapit. 163>	Aaron, qui populos emundat sanguine, Christum
<petr_riga. aur. recapit. 164>	Signat, qui lauit sanguine cuncta suo.
<petr_riga. aur. recapit. 165>	Quam tetigit lepra, Moysi soror est synagoga
<petr_riga. aur. recapit. 166>	Que lepram patitur, credere dura Deo.

<petr_riga. aur. recapit. tit.>	sine I
<petr_riga. aur. recapit. 167>	Bella mouens Amalech, tanquam truce fractus, ad arma
<petr_riga. aur. recapit. 168>	Languet, Hebreorum patre leuante manus.
<petr_riga. aur. recapit. 169>	Hoc sua tela modo marcent dum preualet, alto
<petr_riga. aur. recapit. 170>	Monte manens, clamans corde uel ore precans.
<petr_riga. aur. recapit. 171>	Pretemptans oculos nostro sermone uocatus,
<petr_riga. aur. recapit. 172>	Rector Amorreus fertur obesse Seon;
<petr_riga. aur. recapit. 173>	Nosce per hunc Sathanam, cum se transformet ut extet
<petr_riga. aur. recapit. 174>	Angelus et fallat qua ualet arte bonos;
<petr_riga. aur. recapit. 175>	Ogque Basan rector, quem conclusum uocat auctor
<petr_riga. aur. recapit. 176>	Vel concludentem, denotat ecce Sathan,
<petr_riga. aur. recapit. 177>	Nam conclusus abest celo, concludere querens
<petr_riga. aur. recapit. 178>	Est presens mundo nos lacerando modo.
<petr_riga. aur. recapit. 179>	Porro senes denos septem sanctus replet ardor,
<petr_riga. aur. recapit. 180>	Totque loquele sunt que sacra uerba docent;
<petr_riga. aur. recapit. 181>	Per quas credentes ardescunt Pneumate Sacro,
<petr_riga. aur. recapit. 182>	Tot sunt sermones quos modo mundus habet.

<petr_riga. aur. recapit. tit.>	sine K
<petr_riga. aur. recapit. 183>	In ligno botrus est pendens, in cruce Christus;
<petr_riga. aur. recapit. 184>	Profluit hinc uinum, profluit inde salus.
<petr_riga. aur. recapit. 185>	Sunt duo uectores botri - gentilis, Hebreus -
<petr_riga. aur. recapit. 186>	Hic prior, ille sequens; cecus hic, ille uidens.
<petr_riga. aur. recapit. 187>	Qui prior est dorsum curuans cecatur Hebreus,
<petr_riga. aur. recapit. 188>	Ne uideat Christum, credere durus ei;
<petr_riga. aur. recapit. 189>	Sed plebs que sequitur gentilis lumine recto
<petr_riga. aur. recapit. 190>	Heret in hunc, Christum mente fideque tenens.
<petr_riga. aur. recapit. 191>	Sabbata contempnens homo ligna legens notat illos
<petr_riga. aur. recapit. 192>	Qui mala multiplicant et sine pace manent.
<petr_riga. aur. recapit. 193>	Vti thuribulis Abiron, Dathan, et Core temptant
<petr_riga. aur. recapit. 194>	Contra iussa Dei, scismaticosque notant;
<petr_riga. aur. recapit. 195>	Sed sicut tellus tales absorbuit offas,
<petr_riga. aur. recapit. 196>	Sic et scismaticos puniet ira Dei,
<petr_riga. aur. recapit. 197>	Qui faciunt altare recens, qui scismata querunt,
<petr_riga. aur. recapit. 198>	Qui baptisma nouant ecclesiamque premunt.
<petr_riga. aur. recapit. 199>	Conductus Balaam fuit ut maledicat Hebreis,
<petr_riga. aur. recapit. 200>	Sed maledicta magi sunt benedicta magis.
<petr_riga. aur. recapit. 201>	Insidet hinc asine, mutum loquitur pecus; ensem
<petr_riga. aur. recapit. 202>	Non uidet angelicum sessor, asella uidet.
<petr_riga. aur. recapit. 203>	Muta prius plebs gentilis loquitur modo laudes,
<petr_riga. aur. recapit. 204>	Christe, tuas; istud signat asella loquens.
<petr_riga. aur. recapit. 205>	Eius sessor erat aliquis qui falsa docebat
<petr_riga. aur. recapit. 206>	Sacra coli donec respuit illa deos,
<petr_riga. aur. recapit. 207>	Donec Christus adest, qui consilii fuit alti
<petr_riga. aur. recapit. 208>	Angelus et gentes subiugat ille sibi.
<petr_riga. aur. recapit. 209>	Cum Zambri scortum Phinees ferit et notat illum
<petr_riga. aur. recapit. 210>	Qui uerbi gladio pessima queque secat.

<petr_riga. aur. recapit. tit.>	sine L
<petr_riga. aur. recapit. 211>	Est Iosue Christi typus: hic diuisit Hebreis
<petr_riga. aur. recapit. 212>	Terre regna, Patris regna dat iste suis.
<petr_riga. aur. recapit. 213>	Binos iste uiros Iericho transmittit ad urbem
<petr_riga. aur. recapit. 214>	Per quos agnoscat gentis et urbis opus.
<petr_riga. aur. recapit. 215>	Est Iericho mundus; duo testamenta Redemptor
<petr_riga. aur. recapit. 216>	Misit ad hunc, hominum facta per ista probans.
<petr_riga. aur. recapit. 217>	Funis coccineus pendens herensque fenestre
<petr_riga. aur. recapit. 218>	Seruat ab hoste Raab resque genusque suum:
<petr_riga. aur. recapit. 219>	Nos seruat fusus roseus cruor in truce Christi;
<petr_riga. aur. recapit. 220>	Cuspide costa patens ista fenestra fuit.
<petr_riga. aur. recapit. 221>	Peccat Achor rapiens aurum, petra uindicat auri
<petr_riga. aur. recapit. 222>	Peccatum, dampnat aurea furta Deus:
<petr_riga. aur. recapit. 223>	Scismaticos notat hic, qui miscent aurea scriptis
<petr_riga. aur. recapit. 224>	Verba sacris; istos puniet ira Dei.
<petr_riga. aur. recapit. 225>	Sena tribus procerum quam ditat sanguinis ortus
<petr_riga. aur. recapit. 226>	Monte stetit Garizim ut benedicat ibi;
<petr_riga. aur. recapit. 227>	Infima sena tribus que non ita sanguine uernat
<petr_riga. aur. recapit. 228>	Monte stetit opposito, uerba seuera mouens:
<petr_riga. aur. recapit. 229>	Hi quibus incumbit benedictio corda figurant
<petr_riga. aur. recapit. 230>	Que faciunt summe pacis amore bonum;
<petr_riga. aur. recapit. 231>	Hi quibus incumbit inuectio corda figurant
<petr_riga. aur. recapit. 232>	Intuitu pene que uitiosa cauent.
<petr_riga. aur. recapit. 233>	Axa notat mentem que carnis conterit estus
<petr_riga. aur. recapit. 234>	Et motus asine sub ratione premit.
<petr_riga. aur. recapit. 235>	A patre donantur Axe duo munera: nobis
<petr_riga. aur. recapit. 236>	A Patre qui regnat munus utrumque datur;
<petr_riga. aur. recapit. 237>	Cum caro ieiunat, datur arida terra petenti;
<petr_riga. aur. recapit. 238>	Cum gena rore madet, humida terra datur.

<petr_riga. aur. recapit. tit.>	sine M
<petr_riga. aur. recapit. 239>	Post Iosue de Iudicibus narratio fiat,
<petr_riga. aur. recapit. 240>	A quibus adiuta fulsit Hebrea tribus:
<petr_riga. aur. recapit. 241>	Sic post te, pie rex, pie dux, pie Christe, periti
<petr_riga. aur. recapit. 242>	Lectores ueniunt nostraque bella gerunt.
<petr_riga. aur. recapit. 243>	Si sacra uana colens populus peccaret Hebreus,
<petr_riga. aur. recapit. 244>	Illos tradebat hostibus ira Dei;
<petr_riga. aur. recapit. 245>	Si prece pulsaret celos sacra uana relinquens,
<petr_riga. aur. recapit. 246>	Hostes terga dabant illud agente Deo:
<petr_riga. aur. recapit. 247>	Sic te iussa Dei spernente tuus uiget hostis;
<petr_riga. aur. recapit. 248>	Si pulses precibus ethera, uictor eris.
<petr_riga. aur. recapit. 249>	Peccat Hebreus adhuc, rex Eglon preualet illi;
<petr_riga. aur. recapit. 250>	Pressus et afflictus supplicat ille Deo;
<petr_riga. aur. recapit. 251>	Plangit, suspirat, igitur respirat; in illo
<petr_riga. aur. recapit. 252>	Sperat qui flenti gratus adesse parat.
<petr_riga. aur. recapit. 253>	Pugnis dexter Aoth pugnat, cruri datur ensis
<petr_riga. aur. recapit. 254>	Dextro; rex Eglon corruit, ille redit.
<petr_riga. aur. recapit. 255>	Signat Aoth iustos, qui nulla parte sinistri
<petr_riga. aur. recapit. 256>	Vt sint a dextris singula dextra gerunt.
<petr_riga. aur. recapit. 257>	Sexcentos Sangar instiua percutit hostes,
<petr_riga. aur. recapit. 258>	Doctoresque notat qui sacra uerba serunt.
<petr_riga. aur. recapit. 259>	Vellus rore fluit prius, aruit area: uellus
<petr_riga. aur. recapit. 260>	Iudeos, gentes arida terra notat;
<petr_riga. aur. recapit. 261>	Legis nube Deus prius irrorauit Hebreos,
<petr_riga. aur. recapit. 262>	Sed fuit a tanto gens aliena bono.
<petr_riga. aur. recapit. 263>	Vellere siccato post hec fluit area: spretis
<petr_riga. aur. recapit. 264>	Iudeis genti gratia larga fluit.
<petr_riga. aur. recapit. 265>	Concha repletur aquis expresso uellere: concha
<petr_riga. aur. recapit. 266>	Virginis inpletur sancta liquore sacro.
<petr_riga. aur. recapit. 267>	Delbora siue Iahel proba, que ligno caput hostis
<petr_riga. aur. recapit. 268>	Perforat, ecclesie queque figura fuit;
<petr_riga. aur. recapit. 269>	Inde sacro ligni signo - quasi Sisara - Sathan
<petr_riga. aur. recapit. 270>	Vincitur orbatus iuris honore sui.
<petr_riga. aur. recapit. 271>	Hinc sequitur Iepte, pro cuius laude trophei
<petr_riga. aur. recapit. 272>	Vnica nata fuit hostia facta Deo:
<petr_riga. aur. recapit. 273>	Claret in hoc Christus, caro cuius in cruce pendens
<petr_riga. aur. recapit. 274>	Hostia pro nostra facta salute fuit.
<petr_riga. aur. recapit. 275>	Faucibus exultat asini Sanson, cruce Christus:
<petr_riga. aur. recapit. 276>	Sternitur hinc hostis, uincitur inde Sathan.
<petr_riga. aur. recapit. 277>	Fons nouus e dente salit et prodest sitienti:
<petr_riga. aur. recapit. 278>	Nos lauat et renouat crux sacra fonte sacro.

<petr_riga. aur. recapit. tit.>	sine N
<petr_riga. aur. recapit. 279>	Dux fortis Gazam petit ut societur amice:
<petr_riga. aur. recapit. 280>	Ducat ut ecclesiam Tartara Christus adit.
<petr_riga. aur. recapit. 281>	Fraude ducem sepit hostilis turba: sepulcro
<petr_riga. aur. recapit. 282>	Christi custodes prebet Hebrea cohors.
<petr_riga. aur. recapit. 283>	Hostibus ille grauis stellarum tempore surgit:
<petr_riga. aur. recapit. 284>	Iste sub aurora leta trophea refert.
<petr_riga. aur. recapit. 285>	Hic urbis portas, predam tulit ille beatam;
<petr_riga. aur. recapit. 286>	Preualet ille suis hostibus, iste suis.
<petr_riga. aur. recapit. 287>	Ardua rupis adit uictor dux hoste subacto:
<petr_riga. aur. recapit. 288>	Victor Hebreorum Christus ad astra redit.
<petr_riga. aur. recapit. 289>	Quod caput illius spoliauit amica capillo
<petr_riga. aur. recapit. 290>	Sacro, quod diris hostibus ille datur,
<petr_riga. aur. recapit. 291>	Quod uisum perdit, quod ludit, quod molit, istud
<petr_riga. aur. recapit. 292>	Discute, tu lector, qui sacra uerba legis:
<petr_riga. aur. recapit. 293>	Est ratio quasi uir fragilis; caro dedita dulci
<petr_riga. aur. recapit. 294>	Luxurie dici Dalida iure potest.
<petr_riga. aur. recapit. 295>	Illa comam radit dum te caro lubrica fallit;
<petr_riga. aur. recapit. 296>	Est coma rasa Dei gratia rapta tibi.
<petr_riga. aur. recapit. 297>	Ista de causa te deludit tuus hostis
<petr_riga. aur. recapit. 298>	Qui ruit e celo, qui mala queque fouet;
<petr_riga. aur. recapit. 299>	Sic oculos perdis quia puluere te uitiorum
<petr_riga. aur. recapit. 300>	Cecat ut amittas corde uidere Deum;
<petr_riga. aur. recapit. 301>	Teque facit torquere molam dum circuit orbem
<petr_riga. aur. recapit. 302>	Corque tuum miserum per mala multa rotat.

<petr_riga. aur. recapit. tit.>	sine O
<petr_riga. aur. recapit. 303>	Ecclesiam Ruth designat de gentibus; eius
<petr_riga. aur. recapit. 304>	Vir Christus caste qui sibi iunxit eam.
<petr_riga. aur. recapit. 305>	Anna prius sterilis sic et designat eandem
<petr_riga. aur. recapit. 306>	Ecclesiam plenam fructibus ecce piis.
<petr_riga. aur. recapit. 307>	Spretus Heli, nascens Samuel marcescere legem
<petr_riga. aur. recapit. 308>	Designant ueterem, lege sequente data.
<petr_riga. aur. recapit. 309>	Ad gentes legis transire decus, gladiati
<petr_riga. aur. recapit. 310>	Patris Heli iuuenes archaque capta petunt.
<petr_riga. aur. recapit. 311>	Nititur arte Saul rex ut pueri cithariste
<petr_riga. aur. recapit. 312>	Guttas sanguineas regia tela bibant:
<petr_riga. aur. recapit. 313>	Sic et Iudeus in Christum perfidus eius
<petr_riga. aur. recapit. 314>	Esuriit, sitiit uulnera, uincla, crucem.
<petr_riga. aur. recapit. 315>	Iure Dauid uerum Dauid expressit quia Christum
<petr_riga. aur. recapit. 316>	Edidit ex eius stirpe Beata Parens.
<petr_riga. aur. recapit. 317>	Bethsabee nuda regi placuit quia legem
<petr_riga. aur. recapit. 318>	Christus amat, cuius lucida uerba nitent.
<petr_riga. aur. recapit. 319>	Rex illa privat Vriam, Christus Hebreum
<petr_riga. aur. recapit. 320>	Lege sua; dampnum nescit uterque suum.
<petr_riga. aur. recapit. 321>	Quam gerit Vrias Vriam littera perdit:
<petr_riga. aur. recapit. 322>	Que gerit Hebreus per sua scripta perit.
<petr_riga. aur. recapit. 323>	Getheum Dauid extinxit, Christusque superbum
<petr_riga. aur. recapit. 324>	Qui dicebat: "Erit pes super astra meus."

<petr_riga. aur. recapit. tit.>	sine P
<petr_riga. aur. recapit. 325>	Trans hominem Salomon sensu cum rebus abundans
<petr_riga. aur. recapit. 326>	Fulsit et affluxit, istud et istud habens.
<petr_riga. aur. recapit. 327>	Dignam laude domum, cuius certare decori
<petr_riga. aur. recapit. 328>	Non audent alie, dedicat ille Deo:
<petr_riga. aur. recapit. 329>	Ecclesiam multo quam Christus honore beauit
<petr_riga. aur. recapit. 330>	Construxit ex iustis sidereisque uiris.
<petr_riga. aur. recapit. 331>	Regis in ede sacra non est audita securis:
<petr_riga. aur. recapit. 332>	Nullus in etherea sede tumultus erit.
<petr_riga. aur. recapit. 333>	Naturas hominum, cantus auium, medicinas
<petr_riga. aur. recapit. 334>	Herbarum, stellas etheris, alta maris,
<petr_riga. aur. recapit. 335>	Vim uenti, uires gemmarum, fulminis iram,
<petr_riga. aur. recapit. 336>	Et rerum latebras est sibi scire datum.
<petr_riga. aur. recapit. 337>	Fit thronus ex ebore, Salomon ebur induit auro,
<petr_riga. aur. recapit. 338>	Non meruit similem mundus habere thronum:
<petr_riga. aur. recapit. 339>	Rex Salomon Iesus est, maiestas Numinis aurum,
<petr_riga. aur. recapit. 340>	Virginitas ebur est, Virgo Maria thronus.
<petr_riga. aur. recapit. 341>	Sub Roboam, sub Ieroboam diuisio regni
<petr_riga. aur. recapit. 342>	In duo facta fuit istud agente Deo:
<petr_riga. aur. recapit. 343>	Designat Roboam, Solomonis filius, illos
<petr_riga. aur. recapit. 344>	Nascenti Domino qui tribuere fidem;
<petr_riga. aur. recapit. 345>	Ieroboam seruus illos ostendit Hebreos
<petr_riga. aur. recapit. 346>	Quos in fine necat filius ille necis.

<petr_riga. aur. recapit. tit.>	sine Q
<petr_riga. aur. recapit. 347>	Igneus Heliam rapit ad sublimia currus:
<petr_riga. aur. recapit. 348>	Non ope, non curru fertur ad astra Deus.
<petr_riga. aur. recapit. 349>	Hospes inops mulier Heliam pascit et ille
<petr_riga. aur. recapit. 350>	Pascit eam; maris hec pascitur, ille minus.
<petr_riga. aur. recapit. 351>	Non huic defecit oleum farrisue medulla,
<petr_riga. aur. recapit. 352>	Nec minui poterat ille uel ille cibus.
<petr_riga. aur. recapit. 353>	Ecclesiam signat mulier, Christumque propheta:
<petr_riga. aur. recapit. 354>	Hunc cibat et reficit moribus illa bonis.
<petr_riga. aur. recapit. 355>	Est Christi corpus et crismatis unctio uictus;
<petr_riga. aur. recapit. 356>	Hinc cibat ecclesiam gratia larga Dei.
<petr_riga. aur. recapit. 357>	Iste cibus semper expenditur, iste redundat
<petr_riga. aur. recapit. 358>	Semper nec minui siue perire potest;
<petr_riga. aur. recapit. 359>	Sumptus in altari panis manet integer; illum
<petr_riga. aur. recapit. 360>	Semper sumis, eum sumere semper habes.
<petr_riga. aur. recapit. 361>	"Ascendat caluus," pueri clamant Heliseo,
<petr_riga. aur. recapit. 362>	Sed necat ursus eos, deuorat ursus eos.
<petr_riga. aur. recapit. 363>	Iure notat caluus Christum: Caluaria nempe
<petr_riga. aur. recapit. 364>	Dicitur esse loci pars ubi Christus obit.
<petr_riga. aur. recapit. 365>	Vrsi sunt illi duo, Titus, Vespasianus;
<petr_riga. aur. recapit. 366>	Ierusalem ciues hic secat, ille necat;
<petr_riga. aur. recapit. 367>	Clamantes "Crucifige Iesum, crucifige" necantur,
<petr_riga. aur. recapit. 368>	Et patrum culpas tota propago luit.
<petr_riga. aur. recapit. 369>	Dans famulo baculum tardas, Helisee; ministro
<petr_riga. aur. recapit. 370>	Nil agitur, surgit te ueniente puer:
<petr_riga. aur. recapit. 371>	Non hominem saluat premisse littera legis;
<petr_riga. aur. recapit. 372>	Cepimus aduentu uiuere, Christe, tuo.

<petr_riga. aur. recapit. tit.>	sine R
<petr_riga. aur. recapit. 373>	Totus fit Naaman mundatus dum subit undam:
<petr_riga. aur. recapit. 374>	Nos penitus mundat quos aqua sancta lauat.
<petr_riga. aur. recapit. 375>	Peccans Ozias Iudeam denotat; eius
<petr_riga. aur. recapit. 376>	Fetet pollutum labe fluente caput:
<petr_riga. aur. recapit. 377>	Sic et Iudeos Dominumque fidemque negantes
<petr_riga. aur. recapit. 378>	Polluit impietas et mala fama necat.
<petr_riga. aur. recapit. 379>	Hic Ezechias, cui Iudex addidit annos,
<petr_riga. aur. recapit. 380>	Signat eos quibus est danda beata quies.
<petr_riga. aur. recapit. 381>	Iosias pascha sanctum facit, idola tollit:
<petr_riga. aur. recapit. 382>	Pascha Iesus faciens idola queque fugat.
<petr_riga. aur. recapit. 383>	Fit Sedechias cecus, delatus ad hostes:
<petr_riga. aur. recapit. 384>	Subiectus Sathane lumine mentis eget.
<petr_riga. aur. recapit. 385>	Sanctus Isaias pandit loca mystica tanquam
<petr_riga. aur. recapit. 386>	Sint euangelium que sua lingua sonat.
<petr_riga. aur. recapit. 387>	Castus homo natus Anathoth patiendo, loquendo
<petr_riga. aur. recapit. 388>	Te signauit in hac laude, benigne Iesu:
<petr_riga. aur. recapit. 389>	Nos tua lingua, Iesu, docuit; nos passio lauit;
<petr_riga. aur. recapit. 390>	Vtilis ecclesiis illa uel illa fuit.

<petr_riga. aur. recapit. tit.>	sine S
<petr_riga. aur. recapit. 391>	Qui mala corripuit Ezechiel notat illum
<petr_riga. aur. recapit. 392>	Qui mundi rector omnia recta docet.
<petr_riga. aur. recapit. 393>	Dum populo loquitur, labor et dolor opprimit illum:
<petr_riga. aur. recapit. 394>	Dum docet hic plebem, fert patiturque crucem.
<petr_riga. aur. recapit. 395>	Electrum nitidum bineque uidentur ab illo
<petr_riga. aur. recapit. 396>	Virge; que latet hic mira figura fuit.
<petr_riga. aur. recapit. 397>	Fulget in electro nitor argenti, rubor auri:
<petr_riga. aur. recapit. 398>	Emicat in Domino cum Deitate caro.
<petr_riga. aur. recapit. 399>	Argentum carnem, Deitatem denotat aurum;
<petr_riga. aur. recapit. 400>	Carne Dei Verbum copulat illa duo.
<petr_riga. aur. recapit. 401>	Virga prior Virgo, crux altera uirga uocatur;
<petr_riga. aur. recapit. 402>	Illa decore placet, illa uigore ualet.
<petr_riga. aur. recapit. 403>	Vita datur mundo Vitam pariente Puella;
<petr_riga. aur. recapit. 404>	Vipereum frangit crux benedicta caput.
<petr_riga. aur. recapit. 405>	Floruit et uiguit pudor in Daniele, per illum
<petr_riga. aur. recapit. 406>	Et uigor exprimitur innuiturque pudor:
<petr_riga. aur. recapit. 407>	Efficitur Daniel qui floret carne pudica,
<petr_riga. aur. recapit. 408>	Quem non ad uitium ceca libido trahit;
<petr_riga. aur. recapit. 409>	Qui carnem macerat, qui rerum culmen abhorret,
<petr_riga. aur. recapit. 410>	Lubrica contempnit, cum Daniele uiget.

<petr_riga. aur. recapit. tit.>	sine T
<petr_riga. aur. recapit. 411>	Cum mecham ducis, Osee, signas crucifixum.
<petr_riga. aur. recapit. 412>	Ecclesiam mecham pronuba mecha uiro.
<petr_riga. aur. recapit. 413>	O prior ecclesia, prius idola uana colendo
<petr_riga. aur. recapit. 414>	Mecha quidem fueras corde dolosa Deo,
<petr_riga. aur. recapit. 415>	Sed conuersa modo fis regis amica superni,
<petr_riga. aur. recapit. 416>	Numina falsa cauens, carmina uera canens;
<petr_riga. aur. recapit. 417>	Nunc Domino laudes celebras, sponso canis hymnos,
<petr_riga. aur. recapit. 418>	Glorificans illum moribus, ore, fide;
<petr_riga. aur. recapit. 419>	Pro sponso ludis modo psalmis, uocibus, hymnis,
<petr_riga. aur. recapit. 420>	Cum quo gaudebis ac sine fine canes.

<petr_riga. aur. recapit. tit.>	sine V
<petr_riga. aur. recapit. 421>	Porro Ioel sonat incipiens, hominemque petentem
<petr_riga. aur. recapit. 422>	Prima sacramenti dona notare potest.
<petr_riga. aur. recapit. 423>	Pastorem plebis in Amos pastore notabis;
<petr_riga. aur. recapit. 424>	E gregi, plebi proficit iste Dei.
<petr_riga. aur. recapit. 425>	Abdias, pascens centenos pane prophetas,
<petr_riga. aur. recapit. 426>	Altos doctores pontificesque notat,
<petr_riga. aur. recapit. 427>	Nam tales debent celestis nectare panis
<petr_riga. aur. recapit. 428>	Pascere credentes ecclesieque fidem.
<petr_riga. aur. recapit. 429>	Tales commendat celestis gratia; tardos
<petr_riga. aur. recapit. 430>	Lacte cibant, solido fortia corda cibo.

<petr_riga. aur. recapit. tit.>	sine X
<petr_riga. aur. recapit. 431>	Tam sermone Ionas quam naufragio notat illum
<petr_riga. aur. recapit. 432>	Qui Patris est Sermo, naufraga corda docens.
<petr_riga. aur. recapit. 433>	Mittitur hic, missus metuit, metuens fugit, intrat
<petr_riga. aur. recapit. 434>	Vas fugiens, sompnum uase receptus init;
<petr_riga. aur. recapit. 435>	Vnda tumet, missa sors hunc facit in mare mergi,
<petr_riga. aur. recapit. 436>	Pisce uoratur homo, supplicat ille Deo;
<petr_riga. aur. recapit. 437>	Pisci precipitur ut quam tenet euomat offam;
<petr_riga. aur. recapit. 438>	Auctoris uerbo paruit ille sui;
<petr_riga. aur. recapit. 439>	Tertia quando dies primum iubar euomit orbi,
<petr_riga. aur. recapit. 440>	Euomit in terram belua iussa Ionam.
<petr_riga. aur. recapit. 441>	A Domino seruus, et Filius a Patre missus
<petr_riga. aur. recapit. 442>	Dicitur; hic Domino paruit, ille Patri.
<petr_riga. aur. recapit. 443>	Puppe Ionas dormit, moritur Iesus in cruce; serui
<petr_riga. aur. recapit. 444>	Ille sopor Domini mors preciosa fuit.
<petr_riga. aur. recapit. 445>	Puppis ligna crucem, tumulum Domini gula ceti
<petr_riga. aur. recapit. 446>	Signat; in hoc per tres dormiit ille dies.
<petr_riga. aur. recapit. 447>	Tertia facta dies uomuit de uentre prophetam:
<petr_riga. aur. recapit. 448>	De tumulo Dominum suscitat ista dies.

<petr_riga. aur. recapit. tit.>	sine Y
<petr_riga. aur. recapit. 449>	Cernit mente locum, pronuntiat ore Micheas
<petr_riga. aur. recapit. 450>	Quo paritura Deum regia Mater erat.
<petr_riga. aur. recapit. 451>	Nomine teste Naum consolator notat illos
<petr_riga. aur. recapit. 452>	Qui nos confortant et bona uerba sonant.
<petr_riga. aur. recapit. 453>	Fortis luctator Abacuc, qui cornua uidit
<petr_riga. aur. recapit. 454>	In manibus Domini, quisque fidelis homo
<petr_riga. aur. recapit. 455>	Qui Domino credit, qui saluatum truce mundum
<petr_riga. aur. recapit. 456>	Predicat et toto spargit in orbe fidem.
<petr_riga. aur. recapit. 457>	Illos insinuat Sophonias speculator
<petr_riga. aur. recapit. 458>	Qui Martham spernunt, esse Maria uolunt.
<petr_riga. aur. recapit. 459>	Precipit Aggeus Domini domus ut renouetur,
<petr_riga. aur. recapit. 460>	Vt iuuenescat opus quod senuisse uidet.
<petr_riga. aur. recapit. 461>	Vnus septenis lapis est ornatus ocellis
<petr_riga. aur. recapit. 462>	Quem Zacharias mente stupente uidet;
<petr_riga. aur. recapit. 463>	Hic est Iustitie Sol, quem septena repleuit
<petr_riga. aur. recapit. 464>	Gratia, cui penitus omnia nuda patent.
<petr_riga. aur. recapit. 465>	Nuntiat angelicus Malachias dona piorum,
<petr_riga. aur. recapit. 466>	Penas prauorum iudiciique diem;
<petr_riga. aur. recapit. 467>	Ille figurat eum qui dicitur Angelus Alti
<petr_riga. aur. recapit. 468>	Consilii, qui fons est et origo boni.
<petr_riga. aur. recapit. 469>	Nathan, Achiam, Sadoch, Azariam, Zachariam,
<petr_riga. aur. recapit. 470>	Thobi, tres pueros, magnificumque Iesum,
<petr_riga. aur. recapit. 471>	Esdram, Zorobabel, Hester, Iudith, Machabeos,
<petr_riga. aur. recapit. 472>	Non sine Susanna, que fuit equa uiro,
<petr_riga. aur. recapit. 473>	Cum supradictis quos carminis ordine pinxi,
<petr_riga. aur. recapit. 474>	Continet hos omnes lex uetus illa uiros.

<petr_riga. aur. recapit. tit.>explicit de patribus antiquis. Incipit de nouis
<petr_riga. aur. recapit. tit.>	sine Z
<petr_riga. aur. recapit. 475>	Isti sunt in lege noua: Baptista Iohannes
<petr_riga. aur. recapit. 476>	Cum patre, cum matre, Virgo Maria parens;
<petr_riga. aur. recapit. 477>	Petrus et Andreas, Paulus, Iacobusque Iohannes
<petr_riga. aur. recapit. 478>	Custos uirgineus qui sine labe fuit,
<petr_riga. aur. recapit. 479>	Thomas, Matheus, Philippus, Bartholomeus,
<petr_riga. aur. recapit. 480>	Iacobus et Iudas, non malus immo bonus,
<petr_riga. aur. recapit. 481>	Mathias, Marcus, Lucas, Simon, Timotheus,
<petr_riga. aur. recapit. 482>	Barnabas et Titus, hi docuere fidem.