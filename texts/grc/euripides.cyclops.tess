<eur. cycl. 1> ̓͂Ω Βρόμιε, διὰ σὲ μυρίους ἔχω πόνους
<eur. cycl. 2> νῦν χὤτ' ἐν ἥβῃ τοὐμὸν εὐσθένει δέμας:
<eur. cycl. 3> πρῶτον μὲν ἡνίκ' ἐμμανὴς ̔́Ηρας ὕπο
<eur. cycl. 4> Νύμφας ὀρείας ἐκλιπὼν ᾤχου τροφούς:
<eur. cycl. 5> ἔπειθ' ὅτ' ἀμφὶ γηγενῆ μάχην δορὸς
<eur. cycl. 6> ἐνδέξιος σῷ ποδὶ παρασπιστὴς βεβὼς
<eur. cycl. 7> ̓Εγκέλαδον ἰτέαν ἐς μέσην θενὼν δορὶ
<eur. cycl. 8> ἔκτεινα —ͅφέρ' ἴδω, τοῦτ' ἰδὼν ὄναρ λέγω;
<eur. cycl. 9> οὐ μὰ Δί', ἐπεὶ καὶ σκῦλ' ἔδειξα Βακχίῳ.
<eur. cycl. 10> καὶ νῦν ἐκείνων μείζον' ἐξαντλῶ πόνον.
<eur. cycl. 11> ἐπεὶ γὰρ ̔́Ηρα σοι γένος Τυρσηνικὸν
<eur. cycl. 12> λῃστῶν ἐπῶρσεν, ὡς ὁδηθείης μακράν,
<eur. cycl. 13> &λτ;ἐγὼ&γτ; πυθόμενος σὺν τέκνοισι ναυστολῶ
<eur. cycl. 14> σέθεν κατὰ ζήτησιν. ἐν πρύμνῃ δ' ἄκρᾳ
<eur. cycl. 15> αὐτὸς βεβὼς ηὔθυνον ἀμφῆρες δόρυ,
<eur. cycl. 16> παῖδες δ' &λτ;ἐπ'&γτ; ἐρετμοῖς ἥμενοι γλαυκὴν ἅλα
<eur. cycl. 17> ῥοθίοισι λευκαίνοντες ἐζήτουν ς', ἄναξ.
<eur. cycl. 18> ἤδη δὲ Μαλέας πλησίον πεπλευκότας
<eur. cycl. 19> ἀπηλιώτης ἄνεμος ἐμπνεύσας δορὶ
<eur. cycl. 20> ἐξέβαλεν ἡμᾶς τήνδ' ἐς Αἰτναίαν πέτραν,
<eur. cycl. 21> ἵν' οἱ μονῶπες ποντίου παῖδες θεοῦ
<eur. cycl. 22> Κύκλωπες οἰκοῦς' ἄντρ' ἔρημ' ἀνδροκτόνοι.
<eur. cycl. 23> τούτων ἑνὸς ληφθέντες ἐσμὲν ἐν δόμοις
<eur. cycl. 24> δοῦλοι: καλοῦσι δ' αὐτὸν ᾧ λατρεύομεν
<eur. cycl. 25> Πολύφημον: ἀντὶ δ' εὐίων βακχευμάτων
<eur. cycl. 26> ποίμνας Κύκλωπος ἀνοσίου ποιμαίνομεν.
<eur. cycl. 27> παῖδες μὲν οὖν μοι κλειτύων ἐν ἐσχάτοις
<eur. cycl. 28> νέμουσι μῆλα νέα νέοι πεφυκότες,
<eur. cycl. 29> ἐγὼ δὲ πληροῦν πίστρα καὶ σαίρειν στέγας
<eur. cycl. 30> μένων τέταγμαι τάσδε, τῷδε δυσσεβεῖ
<eur. cycl. 31> Κύκλωπι δείπνων ἀνοσίων διάκονος.
<eur. cycl. 32> καὶ νῦν, τὰ προσταχθέντ', ἀναγκαίως ἔχει
<eur. cycl. 33> σαίρειν σιδηρᾷ τῇδέ μ' ἁρπάγῃ δόμους,
<eur. cycl. 34> ὡς τόν τ' ἀπόντα δεσπότην Κύκλωπ' ἐμὸν
<eur. cycl. 35> καθαροῖσιν ἄντροις μῆλά τ' ἐσδεχώμεθα.
<eur. cycl. 36> ἤδη δὲ παῖδας προσνέμοντας εἰσορῶ
<eur. cycl. 37> ποίμνας. τί ταῦτα; μῶν κρότος σικινίδων
<eur. cycl. 38> ὁμοῖος ὑμῖν νῦν τε χὤτε Βακχίῳ
<eur. cycl. 39> κῶμος συνασπίζοντες ̓Αλθαίας δόμους
<eur. cycl. 40> προσῇτ' ἀοιδαῖς βαρβίτων σαυλούμενοι;
<eur. cycl. 41> παῖ γενναίων μὲν πατέρων
<eur. cycl. 42> γενναίων δ' ἐκ τοκάδων,
<eur. cycl. 43> πᾷ δή μοι νίσῃ σκοπέλους;
<eur. cycl. 44> οὐ τᾷδ' ὑπήνεμος αὔ-
<eur. cycl. 45> ρα καὶ ποιηρὰ βοτάνα;
<eur. cycl. 46> δινᾶέν δ' ὕδωρ ποταμῶν
<eur. cycl. 47> ἐν πίστραις κεῖται πέλας ἄν-
<eur. cycl. 48> τρων, οὗ σοι βλαχαὶ τεκέων.
<eur. cycl. 49> ψύττ': οὐ τᾷδ', οὔ;
<eur. cycl. 50> οὐ τᾷδε νεμῇ κλειτὺν δροσεράν;
<eur. cycl. 51> ὠή, ῥίψω πέτρον τάχα σου:
<eur. cycl. 52> ὕπαγ' ὦ ὕπαγ' ὦ κεράστα
<eur. cycl. 53> μηλοβότα στασιωρὲ
<eur. cycl. 54> Κύκλωπος ἀγροβάτα.
<eur. cycl. 55> σπαργῶντας μαστοὺς χάλασον:
<eur. cycl. 56> δέξαι θηλαῖσι τροφὰς
<eur. cycl. 57> ἃς λείπεις ἀρνῶν θαλάμοις.
<eur. cycl. 58> ποθοῦσί ς' ἁμερόκοι-
<eur. cycl. 59> τοι βλαχαὶ σμικρῶν τεκέων.
<eur. cycl. 60> εἰς αὐλὰν πότ' ἀμφιλαφῆ
<eur. cycl. 61> ποιηροὺς λιποῦσα νομοὺς
<eur. cycl. 62> Αἰτναίων εἴσει σκοπέλων;
<eur. cycl. 63> οὐ τάδε Βρόμιος, οὐ τάδε χοροὶ
<eur. cycl. 64> βακχεῖαί τε θυρσοφόροι,
<eur. cycl. 65> οὐ τυμπάνων ἀλαλαγ-
<eur. cycl. 66> μοὶ κρήναις παρ' ὑδροχύτοις,
<eur. cycl. 67> οὐκ οἴνου χλωραὶ σταγόνες:
<eur. cycl. 68> οὐδ' ἐν Νύσᾳ μετὰ Νυμ-
<eur. cycl. 69> φᾶν ἴακχον ἴακχον ᾠ-
<eur. cycl. 70> δὰν μέλπω πρὸς τὰν ̓Αφροδί-
<eur. cycl. 71> ταν, ἃν θηρεύων πετόμαν
<eur. cycl. 72> βάκχαις σὺν λευκόποσιν.
<eur. cycl. 73> ὦ φίλος ὦναξ Βακχεῖε, ποῖ οἰ-
<eur. cycl. 75> οπολῶν ξανθὰν χαίταν σείεις;
<eur. cycl. 76> ἐγὼ δ' ὁ σὸς πρόπολος
<eur. cycl. 77> Κύκλωπι θητεύω
<eur. cycl. 78> τῷ μονοδέρκτᾳ δοῦλος ἀλαίνων
<eur. cycl. 80> σὺν τᾷδε τράγου χλαίνᾳ μελέᾳ
<eur. cycl. 81> σᾶς χωρὶς φιλίας.
<eur. cycl. 82> σιγήσατ', ὦ τέκν', ἄντρα δ' ἐς πετρηρεφῆ
<eur. cycl. 83> ποίμνας ἀθροῖσαι προσπόλους κελεύσατε.
<eur. cycl. 84> χωρεῖτ': ἀτὰρ δὴ τίνα, πάτερ, σπουδὴν ἔχεις;
<eur. cycl. 85> ὁρῶ πρὸς ἀκταῖς ναὸς ̔Ελλάδος σκάφος
<eur. cycl. 86> κώπης τ' ἄνακτας σὺν στρατηλάτῃ τινὶ
<eur. cycl. 87> στείχοντας ἐς τόδ' ἄντρον: ἀμφὶ δ' αὐχέσιν
<eur. cycl. 88> τεύχη φέρονται κενά, βορᾶς κεχρημένοι,
<eur. cycl. 89> κρωσσούς θ' ὑδρηλούς. ὦ ταλαίπωροι ξένοι:
<eur. cycl. 90> τίνες ποτ' εἰσίν; οὐκ ἴσασι δεσπότην
<eur. cycl. 91> Πολύφημον οἷός ἐστιν ἄξενόν τε γῆν
<eur. cycl. 92> τήνδ' ἐμβεβῶτες καὶ Κυκλωπίαν γνάθον
<eur. cycl. 93> τὴν ἀνδροβρῶτα δυστυχῶς ἀφιγμένοι.
<eur. cycl. 94> ἀλλ' ἥσυχοι γίγνεσθ', ἵν' ἐκπυθώμεθα
<eur. cycl. 95> πόθεν πάρεισι Σικελὸν Αἰτναῖον πάγον.
<eur. cycl. 96> ξένοι, φράσαιτ' ἂν νᾶμα ποτάμιον πόθεν
<eur. cycl. 97> δίψης ἄκος λάβοιμεν εἴ τέ τις θέλει
<eur. cycl. 98> βορὰν ὁδῆσαι ναυτίλοις κεχρημένοις;
<eur. cycl. 99> &λτ;ἔα:&γτ; τί χρῆμα; Βρομίου πόλιν ἔοιγμεν ἐσβαλεῖν:
<eur. cycl. 100> Σατύρων πρὸς ἄντροις τόνδ' ὅμιλον εἰσορῶ.
<eur. cycl. 101> χαίρειν προσεῖπον πρῶτα τὸν γεραίτατον.
<eur. cycl. 102> χαῖρ', ὦ ξέν': ὅστις δ' εἶ φράσον πάτραν τε σήν.
<eur. cycl. 103> ̓́Ιθακος ̓Οδυσσεύς, γῆς Κεφαλλήνων ἄναξ.
<eur. cycl. 104> οἶδ' ἄνδρα, κρόταλον δριμύ, Σισύφου γένος.
<eur. cycl. 105> ἐκεῖνος αὐτός εἰμι: λοιδόρει δὲ μή.
<eur. cycl. 106> πόθεν Σικελίαν τήνδε ναυστολῶν πάρει;
<eur. cycl. 107> ἐξ ̓Ιλίου γε κἀπὸ Τρωϊκῶν πόνων.
<eur. cycl. 108> πῶς; πορθμὸν οὐκ ᾔδησθα πατρῴας χθονός;
<eur. cycl. 109> ἀνέμων θύελλαι δεῦρό μ' ἥρπασαν βίᾳ.
<eur. cycl. 110> παπαῖ: τὸν αὐτὸν δαίμον' ἐξαντλεῖς ἐμοί.
<eur. cycl. 111> ἦ καὶ σὺ δεῦρο πρὸς βίαν ἀπεστάλης;
<eur. cycl. 112> λῃστὰς διώκων οἳ Βρόμιον ἀνήρπασαν.
<eur. cycl. 113> τίς δ' ἥδε χώρα καὶ τίνες ναίουσί νιν;
<eur. cycl. 114> Αἰτναῖος ὄχθος Σικελίας ὑπέρτατος.
<eur. cycl. 115> τείχη δὲ ποῦ 'στι καὶ πόλεως πυργώματα;
<eur. cycl. 116> οὐκ ἔστ': ἔρημοι πρῶνες ἀνθρώπων, ξένε.
<eur. cycl. 117> τίνες δ' ἔχουσι γαῖαν; ἦ θηρῶν γένος;
<eur. cycl. 118> Κύκλωπες, ἄντρ' οἰκοῦντες, οὐ στέγας δόμων.
<eur. cycl. 119> τίνος κλύοντες; ἢ δεδήμευται κράτος;
<eur. cycl. 120> μονάδες: ἀκούει δ' οὐδὲν οὐδεὶς οὐδενός.
<eur. cycl. 121> σπείρουσι δ' — ἢ τῷ ζῶσι; — Δήμητρος στάχυν;
<eur. cycl. 122> γάλακτι καὶ τυροῖσι καὶ μήλων βορᾷ.
<eur. cycl. 123> Βρομίου δὲ πῶμ' ἔχουσιν, ἀμπέλου ῥοάς;
<eur. cycl. 124> ἥκιστα: τοιγὰρ ἄχορον οἰκοῦσι χθόνα.
<eur. cycl. 125> φιλόξενοι δὲ χὤσιοι περὶ ξένους;
<eur. cycl. 126> γλυκύτατά φασι τὰ κρέα τοὺς ξένους φορεῖν.
<eur. cycl. 127> τί φῄς; βορᾷ χαίρουσιν ἀνθρωποκτόνῳ;
<eur. cycl. 128> οὐδεὶς μολὼν δεῦρ' ὅστις οὐ κατεσφάγη.
<eur. cycl. 129> αὐτὸς δὲ Κύκλωψ ποῦ 'στιν; ἦ δόμων ἔσω;
<eur. cycl. 130> φροῦδος, πρὸς Αἴτνῃ θῆρας ἰχνεύων κυσίν.
<eur. cycl. 131> οἶσθ' οὖν ὃ δρᾶσον, ὡς ἀπαίρωμεν χθονός;
<eur. cycl. 132> οὐκ οἶδ', ̓Οδυσσεῦ: πᾶν δέ σοι δρῴημεν ἄν.
<eur. cycl. 133> ὅδησον ἡμῖν σῖτον, οὗ σπανίζομεν.
<eur. cycl. 134> οὐκ ἔστιν, ὥσπερ εἶπον, ἄλλο πλὴν κρέας.
<eur. cycl. 135> ἀλλ' ἡδὺ λιμοῦ καὶ τόδε σχετήριον.
<eur. cycl. 136> καὶ τυρὸς ὀπίας ἔστι καὶ βοὸς γάλα.
<eur. cycl. 137> ἐκφέρετε: φῶς γὰρ ἐμπολήμασιν πρέπει.
<eur. cycl. 138> σὺ δ' ἀντιδώσεις, εἰπέ μοι, χρυσὸν πόσον;
<eur. cycl. 139> οὐ χρυσὸν ἀλλὰ πῶμα Διονύσου φέρω.
<eur. cycl. 140> ὦ φίλτατ' εἰπών, οὗ σπανίζομεν πάλαι.
<eur. cycl. 141> καὶ μὴν Μάρων μοι πῶμ' ἔδωκε, παῖς θεοῦ.
<eur. cycl. 142> ὃν ἐξέθρεψα ταῖσδ' ἐγώ ποτ' ἀγκάλαις;
<eur. cycl. 143> ὁ Βακχίου παῖς, ὡς σαφέστερον μάθῃς.
<eur. cycl. 144> ἐν σέλμασιν νεώς ἐστιν, ἢ φέρεις σύ νιν;
<eur. cycl. 145> ὅδ' ἁσκὸς ὃς κεύθει νιν, ὡς ὁρᾷς, γέρον.
<eur. cycl. 146> οὗτος μὲν οὐδ' ἂν τὴν γνάθον πλήσειέ μου.
<eur. cycl. 147> &λτ;τοῦτον μὲν οὖν τὸν ἀσκὸν οὐκ ἂν ἐκπίοις.&γτ;
<eur. cycl. 148> &λτ;φύει γὰρ ἁσκὸς οἶνον ἐξ αὑτοῦ πάλιν;&γτ;
<eur. cycl. 149> ναί, δὶς τόσον πῶμ' ὅσον ἂν ἐξ ἀσκοῦ ῥυῇ.
<eur. cycl. 150> καλήν γε κρήνην εἶπας ἡδεῖάν τ' ἐμοί.
<eur. cycl. 151> βούλῃ σε γεύσω πρῶτον ἄκρατον μέθυ;
<eur. cycl. 150> δίκαιον: ἦ γὰρ γεῦμα τὴν ὠνὴν καλεῖ.
<eur. cycl. 151> καὶ μὴν ἐφέλκω καὶ ποτῆρ' ἀσκοῦ μέτα.
<eur. cycl. 152> φέρ' ἐγκάναξον, ὡς ἀναμνησθῶ πιών.
<eur. cycl. 153> ἰδού.
<eur. cycl. 154> παπαιάξ, ὡς καλὴν ὀσμὴν ἔχει.
<eur. cycl. 155> εἶδες γὰρ αὐτήν;
<eur. cycl. 156> οὐ μὰ Δί', ἀλλ' ὀσφραίνομαι.
<eur. cycl. 155> γεῦσαί νυν, ὡς ἂν μὴ λόγῳ 'παινῇς μόνον.
<eur. cycl. 156> βαβαί: χορεῦσαι παρακαλεῖ μ' ὁ Βάκχιος.
<eur. cycl. 157> ἆ ἆ ἆ.
<eur. cycl. 158> μῶν τὸν λάρυγγα διεκάναξέ σου καλῶς;
<eur. cycl. 159> ὥστ' εἰς ἄκρους γε τοὺς ὄνυχας ἀφίκετο.
<eur. cycl. 160> πρὸς τῷδε μέντοι καὶ νόμισμα δώσομεν.
<eur. cycl. 161> χάλα τὸν ἀσκὸν μόνον: ἔα τὸ χρυσίον.
<eur. cycl. 162> ἐκφέρετέ νυν τυρεύματ' ἢ μήλων τόκον.
<eur. cycl. 163> δράσω τάδ', ὀλίγον φροντίσας γε δεσποτῶν.
<eur. cycl. 164> ὡς ἐκπιεῖν κἂν κύλικα βουλοίμην μίαν,
<eur. cycl. 165> πάντων Κυκλώπων ἀντιδοὺς βοσκήματα,
<eur. cycl. 166> ῥῖψαι τ' ἐς ἅλμην Λευκάδος πέτρας ἄπο
<eur. cycl. 167> ἅπαξ μεθυσθεὶς καταβαλών τε τὰς ὀφρῦς.
<eur. cycl. 168> ὡς ὅς γε πίνων μὴ γέγηθε μαίνεται:
<eur. cycl. 169> ἵν' ἔστι τουτί τ' ὀρθὸν ἐξανιστάναι
<eur. cycl. 170> μαστοῦ τε δραγμὸς καὶ παρεσκευασμένον
<eur. cycl. 171> ψαῦσαι χεροῖν λειμῶνος ὀρχηστύς θ' ἅμα
<eur. cycl. 172> κακῶν τε λῆστις. εἶτ' ἐγὼ &λτ;οὐ&γτ; κυνήσομαι
<eur. cycl. 173> τοιόνδε πῶμα, τὴν Κύκλωπος ἀμαθίαν
<eur. cycl. 174> κλαίειν κελεύων καὶ τὸν ὀφθαλμὸν μέσον;
<eur. cycl. 175> ἄκου', ̓Οδυσσεῦ: διαλαλήσωμέν τί σοι.
<eur. cycl. 176> καὶ μὴν φίλοι γε προσφέρεσθε πρὸς φίλον.
<eur. cycl. 177> ἐλάβετε Τροίαν τὴν ̔Ελένην τε χειρίαν;
<eur. cycl. 178> καὶ πάντα γ' οἶκον Πριαμιδῶν ἐπέρσαμεν.
<eur. cycl. 179> οὔκουν, ἐπειδὴ τὴν νεᾶνιν εἵλετε,
<eur. cycl. 180> ἅπαντες αὐτὴν διεκροτήσατ' ἐν μέρει,
<eur. cycl. 181> ἐπεί γε πολλοῖς ἥδεται γαμουμένη,
<eur. cycl. 182> τὴν προδότιν; ἣ τοὺς θυλάκους τοὺς ποικίλους
<eur. cycl. 183> περὶ τοῖν σκελοῖν ἰδοῦσα καὶ τὸν χρύσεον
<eur. cycl. 184> κλῳὸν φοροῦντα περὶ μέσον τὸν αὐχένα
<eur. cycl. 185> ἐξεπτοήθη, Μενέλεων, ἀνθρώπιον
<eur. cycl. 186> λῷστον λιποῦσα. μηδαμοῦ γένος ποτὲ
<eur. cycl. 187> φῦναι γυναικῶν ὤφελ', εἰ μὴ 'μοὶ μόνῳ.
<eur. cycl. 188> ἰδού: τάδ' ὑμῖν ποιμνίων βοσκήματα,
<eur. cycl. 189> ἄναξ ̓Οδυσσεῦ, μηκάδων ἀρνῶν τροφαί,
<eur. cycl. 190> πηκτοῦ γάλακτός τ' οὐ σπάνια τυρεύματα.
<eur. cycl. 191> φέρεσθε: χωρεῖθ' ὡς τάχιστ' ἄντρων ἄπο,
<eur. cycl. 192> βότρυος ἐμοὶ πῶμ' ἀντιδόντες εὐίου.
<eur. cycl. 193> οἴμοι: Κύκλωψ ὅδ' ἔρχεται: τί δράσομεν;
<eur. cycl. 194> ἀπολώλαμέν τἄρ', ὦ γέρον: ποῖ χρὴ φυγεῖν;
<eur. cycl. 195> ἔσω πέτρας τῆσδ', οὗπερ ἂν λάθοιτέ γε.
<eur. cycl. 196> δεινὸν τόδ' εἶπας, ἀρκύων μολεῖν ἔσω.
<eur. cycl. 197> οὐ δεινόν: εἰσὶ καταφυγαὶ πολλαὶ πέτρας.
<eur. cycl. 198> οὐ δῆτ': ἐπεί τἂν μεγάλα γ' ἡ Τροία στένοι,
<eur. cycl. 199> εἰ φευξόμεσθ' ἕν' ἄνδρα, μυρίον δ' ὄχλον
<eur. cycl. 200> Φρυγῶν ὑπέστην πολλάκις σὺν ἀσπίδι.
<eur. cycl. 201> ἀλλ', εἰ θανεῖν δεῖ, κατθανούμεθ' εὐγενῶς
<eur. cycl. 202> ἢ ζῶντες αἶνον τὸν πάρος συσσώσομεν.
<eur. cycl. 203> ἄνεχε πάρεχε: τί τάδε; τίς ἡ ῥᾳθυμία;
<eur. cycl. 204> τί βακχιάζετ'; οὐχὶ Διόνυσος τάδε,
<eur. cycl. 205> οὐ κρόταλα χαλκοῦ τυμπάνων τ' ἀράγματα.
<eur. cycl. 206> πῶς μοι κατ' ἄντρα νεόγονα βλαστήματα;
<eur. cycl. 207> ἦ πρός τε μαστοῖς εἰσι χὐπὸ μητέρων
<eur. cycl. 208> πλευρὰς τρέχουσι, σχοινίνοις τ' ἐν τεύχεσιν
<eur. cycl. 209> πλήρωμα τυρῶν ἐστιν ἐξημελγμένον;
<eur. cycl. 210> τί φατε; τί λέγετε; τάχα τις ὑμῶν τῷ ξύλῳ
<eur. cycl. 211> δάκρυα μεθήσει. βλέπετ' ἄνω καὶ μὴ κάτω.
<eur. cycl. 212> ἰδού: πρὸς αὐτὸν τὸν Δί' ἀνακεκύφαμεν
<eur. cycl. 213> τά τ' ἄστρα, καὶ τὸν ̓Ωρίωνα δέρκομαι.
<eur. cycl. 214> ἄριστόν ἐστιν εὖ παρεσκευασμένον;
<eur. cycl. 215> πάρεστιν. ὁ φάρυγξ εὐτρεπὴς ἔστω μόνον.
<eur. cycl. 216> ἦ καὶ γάλακτός εἰσι κρατῆρες πλέῳ;
<eur. cycl. 217> ὥστ' ἐκπιεῖν γέ ς', ἢν θέλῃς, ὅλον πίθον.
<eur. cycl. 218> μήλειον ἢ βόειον ἢ μεμιγμένον;
<eur. cycl. 219> ὃν ἂν θέλῃς σύ: μὴ 'μὲ καταπίῃς μόνον.
<eur. cycl. 220> ἥκιστ': ἐπεί μ' ἂν ἐν μέσῃ τῇ γαστέρι
<eur. cycl. 221> πηδῶντες ἀπολέσαιτ' ἂν ὑπὸ τῶν σχημάτων.
<eur. cycl. 222> ἔα: τίν' ὄχλον τόνδ' ὁρῶ πρὸς αὐλίοις;
<eur. cycl. 223> λῃσταί τινες κατέσχον ἢ κλῶπες χθόνα;
<eur. cycl. 224> ὁρῶ γέ τοι τούσδ' ἄρνας ἐξ ἄντρων ἐμῶν
<eur. cycl. 225> στρεπταῖς λύγοισι σῶμα συμπεπλεγμένους,
<eur. cycl. 226> τεύχη τε τυρῶν συμμιγῆ γέροντά τε
<eur. cycl. 227> πληγαῖς μέτωπον φαλακρὸν ἐξῳδηκότα.
<eur. cycl. 228> ὤμοι, πυρέσσω συγκεκομμένος τάλας.
<eur. cycl. 229> ὑπὸ τοῦ; τίς ἐς σὸν κρᾶτ' ἐπύκτευσεν, γέρον;
<eur. cycl. 230> ὑπὸ τῶνδε, Κύκλωψ, ὅτι τὰ ς' οὐκ εἴων φέρειν.
<eur. cycl. 231> οὐκ ᾖσαν ὄντα θεόν με καὶ θεῶν ἄπο;
<eur. cycl. 232> ἔλεγον ἐγὼ τάδ': οἱ δ' ἐφόρουν τὰ χρήματα,
<eur. cycl. 233> καὶ τόν τε τυρὸν οὐκ ἐῶντος ἤσθιον
<eur. cycl. 234> τούς τ' ἄρνας ἐξεφοροῦντο: δήσαντες δὲ σὲ
<eur. cycl. 235> κλῳῷ τριπήχει κατὰ τὸν ὀφθαλμὸν μέσον
<eur. cycl. 236> τὰ σπλάγχν' ἔφασκον ἐξαμήσεσθαι βίᾳ,
<eur. cycl. 237> μάστιγί τ' εὖ τὸ νῶτον ἀπολέψειν σέθεν,
<eur. cycl. 238> κἄπειτα συνδήσαντες ἐς θἀδώλια
<eur. cycl. 239> τῆς ναὸς ἐμβαλόντες ἀποδώσειν τινὶ
<eur. cycl. 240> πέτρους μοχλεύειν, ἢ 'ς μυλῶνα καταβαλεῖν.
<eur. cycl. 241> ἄληθες; οὔκουν κοπίδας ὡς τάχιστ' ἰὼν
<eur. cycl. 242> θήξεις μαχαίρας καὶ μέγαν φάκελον ξύλων
<eur. cycl. 243> ἐπιθεὶς ἀνάψεις; ὡς σφαγέντες αὐτίκα
<eur. cycl. 244> πλήσουσι νηδὺν τὴν ἐμὴν ἀπ' ἄνθρακος
<eur. cycl. 245> θερμὴν διδόντες δαῖτα τῷ κρεανόμῳ,
<eur. cycl. 246> τὰ δ' ἐκ λέβητος ἑφθὰ καὶ τετηκότα.
<eur. cycl. 247> ὡς ἔκπλεώς γε δαιτός εἰμ' ὀρεσκόου:
<eur. cycl. 248> ἅλις λεόντων ἐστί μοι θοινωμένῳ
<eur. cycl. 249> ἐλάφων τε, χρόνιος δ' εἴμ' ἀπ' ἀνθρώπων βορᾶς.
<eur. cycl. 250> τὰ καινά γ' ἐκ τῶν ἠθάδων, ὦ δέσποτα,
<eur. cycl. 251> ἡδίον' ἐστίν. οὐ γὰρ οὖν νεωστί γε
<eur. cycl. 252> ἄλλοι πρὸς οἴκους σοὺς ἀφίκοντο ξένοι.
<eur. cycl. 253> Κύκλωψ, ἄκουσον ἐν μέρει καὶ τῶν ξένων.
<eur. cycl. 254> ἡμεῖς βορᾶς χρῄζοντες ἐμπολὴν λαβεῖν
<eur. cycl. 255> σῶν ἆσσον ἄντρων ἤλθομεν νεὼς ἄπο.
<eur. cycl. 256> τοὺς δ' ἄρνας ἡμῖν οὗτος ἀντ' οἴνου σκύφου
<eur. cycl. 257> ἀπημπόλα τε κἀδίδου πιεῖν λαβὼν
<eur. cycl. 258> ἑκὼν ἑκοῦσι, κοὐδὲν ἦν τούτων βίᾳ.
<eur. cycl. 259> ἀλλ' οὗτος ὑγιὲς οὐδὲν ὧν φησιν λέγει,
<eur. cycl. 260> ἐπεί γ' ἐλήφθη σοῦ λάθρᾳ πωλῶν τὰ σά.
<eur. cycl. 261> ἐγώ; κακῶς γ' ἄρ' ἐξόλοι'.
<eur. cycl. 262> εἰ ψεύδομαι.
<eur. cycl. 263> μὰ τὸν Ποσειδῶ τὸν τεκόντα ς', ὦ Κύκλωψ,
<eur. cycl. 264> μὰ τὸν μέγαν Τρίτωνα καὶ τὸν Νηρέα,
<eur. cycl. 265> μὰ τὴν Καλυψὼ τάς τε Νηρέως κόρας,
<eur. cycl. 265> μὰ θαἰερὰ κύματ' ἰχθύων τε πᾶν γένος,
<eur. cycl. 266> ἀπώμος', ὦ κάλλιστον ὦ Κυκλώπιον,
<eur. cycl. 267> ὦ δεσποτίσκε, μὴ τὰ ς' ἐξοδᾶν ἐγὼ
<eur. cycl. 268> ξένοισι χρήματ'. ἢ κακῶς οὗτοι κακοὶ
<eur. cycl. 269> οἱ παῖδες ἀπόλοινθ', οὓς μάλιστ' ἐγὼ φιλῶ.
<eur. cycl. 270> αὐτὸς ἔχ'. ἔγωγε τοῖς ξένοις τὰ χρήματα
<eur. cycl. 271> περνάντα ς' εἶδον: εἰ δ' ἐγὼ ψευδῆ λέγω,
<eur. cycl. 272> ἀπόλοιθ' ὁ πατήρ μου: τοὺς ξένους δὲ μὴ ἀδίκει.
<eur. cycl. 273> ψεύδεσθ': ἔγωγε τῷδε τοῦ ̔Ραδαμάνθυος
<eur. cycl. 274> μᾶλλον πέποιθα καὶ δικαιότερον λέγω.
<eur. cycl. 275> θέλω δ' ἐρέσθαι: πόθεν ἐπλεύσατ', ὦ ξένοι;
<eur. cycl. 276> ποδαποί; τίς ὑμᾶς ἐξεπαίδευσεν πόλις;
<eur. cycl. 277> ̓Ιθακήσιοι μὲν τὸ γένος, ̓Ιλίου δ' ἄπο,
<eur. cycl. 278> πέρσαντες ἄστυ, πνεύμασιν θαλασσίοις
<eur. cycl. 279> σὴν γαῖαν ἐξωσθέντες ἥκομεν, Κύκλωψ.
<eur. cycl. 280> ἦ τῆς κακίστης οἳ μετήλθεθ' ἁρπαγὰς
<eur. cycl. 281> ̔Ελένης Σκαμάνδρου γείτον' ̓Ιλίου πόλιν;
<eur. cycl. 282> οὗτοι, πόνον τὸν δεινὸν ἐξηντληκότες.
<eur. cycl. 283> αἰσχρὸν στράτευμά γ', οἵτινες μιᾶς χάριν
<eur. cycl. 284> γυναικὸς ἐξεπλεύσατ' ἐς γαῖαν Φρυγῶν.
<eur. cycl. 285> θεοῦ τὸ πρᾶγμα: μηδέν' αἰτιῶ βροτῶν.
<eur. cycl. 286> ἡμεῖς δέ ς', ὦ θεοῦ ποντίου γενναῖε παῖ,
<eur. cycl. 287> ἱκετεύομέν τε καὶ ψέγομεν ἐλευθέρως:
<eur. cycl. 288> μὴ τλῇς πρὸς οἴκους σοὺς ἀφιγμένους φίλους
<eur. cycl. 289> κτανεῖν βοράν τε δυσσεβῆ θέσθαι γνάθοις:
<eur. cycl. 290> οἳ τὸν σόν, ὦναξ, πατέρ' ἔχειν ναῶν ἕδρας
<eur. cycl. 291> ἐρρυσάμεσθα γῆς ἐν ̔Ελλάδος μυχοῖς:
<eur. cycl. 292> ἱερᾶς τ' ἄθραυστος Ταινάρου μένει λιμὴν
<eur. cycl. 293> Μαλέας τ' ἄκρας κευθμῶνες ἥ τε Σουνίου
<eur. cycl. 294> δίας ̓Αθάνας σῶς ὑπάργυρος πέτρα
<eur. cycl. 295> †Γεραίστιοί τε καταφυγαί: τά θ' ̔Ελλάδος
<eur. cycl. 296> δύσφρον' ὀνείδη Φρυξὶν οὐκ ἐδώκαμεν.†
<eur. cycl. 297> ὧν καὶ σὺ κοινοῖ: γῆς γὰρ ̔Ελλάδος μυχοὺς
<eur. cycl. 298> οἰκεῖς ὑπ' Αἴτνῃ, τῇ πυριστάκτῳ πέτρᾳ.
<eur. cycl. 299> νόμος δὲ θνητοῖς, εἰ λόγους ἀποστρέφῃ,
<eur. cycl. 300> ἱκέτας δέχεσθαι ποντίους ἐφθαρμένους
<eur. cycl. 301> ξένιά τε δοῦναι καὶ πέπλους ἐπαρκέσαι:
<eur. cycl. 302> &λτ;τούτων δίκαιόν σου τυχεῖν ἡμᾶς, ἄναξ,&γτ;
<eur. cycl. 303> οὐκ ἀμφὶ βουπόροισι πηχθέντας μέλη
<eur. cycl. 304> ὀβελοῖσι νηδὺν καὶ γνάθον πλῆσαι σέθεν.
<eur. cycl. 305> ἅλις δὲ Πριάμου γαῖ' ἐχήρως' ̔Ελλάδα,
<eur. cycl. 305> πολλῶν νεκρῶν πιοῦσα δοριπετῆ φόνον,
<eur. cycl. 306> ἀλόχους τ' ἀνάνδρους γραῦς τ' ἄπαιδας ὤλεσεν
<eur. cycl. 307> πολιούς τε πατέρας. εἰ δὲ τοὺς λελειμμένους
<eur. cycl. 308> σὺ συμπυρώσας δαῖτ' ἀναλώσεις πικράν,
<eur. cycl. 309> ποῖ τρέψεταί τις; ἀλλ' ἐμοὶ πιθοῦ, Κύκλωψ:
<eur. cycl. 310> πάρες τὸ μάργον σῆς γνάθου, τὸ δ' εὐσεβὲς
<eur. cycl. 311> τῆς δυσσεβείας ἀνθελοῦ: πολλοῖσι γὰρ
<eur. cycl. 312> κέρδη πονηρὰ ζημίαν ἠμείψατο.
<eur. cycl. 313> παραινέσαι σοι βούλομαι: τῶν γὰρ κρεῶν
<eur. cycl. 314> μηδὲν λίπῃς τοῦδ', ἤν τε τὴν γλῶσσαν δάκῃς,
<eur. cycl. 315> κομψὸς γενήσῃ καὶ λαλίστατος, Κύκλωψ.
<eur. cycl. 316> ὁ πλοῦτος, ἀνθρωπίσκε, τοῖς σοφοῖς θεός,
<eur. cycl. 317> τὰ δ' ἄλλα κόμποι καὶ λόγων εὐμορφία.
<eur. cycl. 318> ἄκρας δ' ἐναλίας αἷς καθίδρυται πατὴρ
<eur. cycl. 319> χαίρειν κελεύω: τί τάδε προυστήσω λόγῳ;
<eur. cycl. 320> Ζηνὸς δ' ἐγὼ κεραυνὸν οὐ φρίσσω, ξένε,
<eur. cycl. 321> οὐδ' οἶδ' ὅ τι Ζεύς ἐστ' ἐμοῦ κρείσσων θεός.
<eur. cycl. 322> &λτ;ἀλλ' εἴ τι τοῦδε καὶ πάροιθ' ἐφρόντισα,&γτ;
<eur. cycl. 323> οὔ μοι μέλει τὸ λοιπόν: ὡς δ' οὔ μοι μέλει
<eur. cycl. 324> ἄκουσον: ὅταν ἄνωθεν ὄμβρον ἐκχέῃ,
<eur. cycl. 325> ἐν τῇδε πέτρᾳ στέγν' ἔχων σκηνώματα,
<eur. cycl. 325> ἢ μόσχον ὀπτὸν ἤ τι θήρειον δάκος
<eur. cycl. 326> δαινύμενος ἑστιῶ τι γαστέρ' ὑπτίαν,
<eur. cycl. 327> εἶτ' ἐκπιὼν γάλακτος ἀμφορέα πλέων
<eur. cycl. 328> κρούω, Διὸς βρονταῖσιν εἰς ἔριν κτυπῶν.
<eur. cycl. 329> ὅταν δὲ βορέας χιόνα Θρῄκιος χέῃ,
<eur. cycl. 330> δοραῖσι θηρῶν σῶμα περιβαλὼν ἐμὸν
<eur. cycl. 331> καὶ πῦρ ἀναίθων, χιόνος οὐδέν μοι μέλει.
<eur. cycl. 332> ἡ γῆ δ' ἀνάγκῃ, κἂν θέλῃ κἂν μὴ θέλῃ,
<eur. cycl. 333> τίκτουσα ποίαν τἀμὰ πιαίνει βοτά.
<eur. cycl. 334> ἁγὼ οὔτινι θύω πλὴν ἐμοί, θεοῖσι δ' οὔ,
<eur. cycl. 335> καὶ τῇ μεγίστῃ, γαστρὶ τῇδε, δαιμόνων.
<eur. cycl. 336> ὡς τοὐμπιεῖν γε καὶ φαγεῖν τοὐφ' ἡμέραν,
<eur. cycl. 337> Ζεὺς οὗτος ἀνθρώποισι τοῖσι σώφροσιν,
<eur. cycl. 338> λυπεῖν δὲ μηδὲν αὑτόν. οἳ δὲ τοὺς νόμους
<eur. cycl. 339> ἔθεντο ποικίλλοντες ἀνθρώπων βίον,
<eur. cycl. 340> κλαίειν ἄνωγα: τὴν &λτ;δ'&γτ; ἐμὴν ψυχὴν ἐγὼ
<eur. cycl. 341> οὐ παύσομαι δρῶν εὖ, κατεσθίων γε σέ.
<eur. cycl. 342> ξένια δὲ λήψῃ τοιάδ', ὡς ἄμεμπτος ὦ,
<eur. cycl. 343> πῦρ καὶ πατρῷον ἅλα λέβητά θ', ὃς ζέσας
<eur. cycl. 344> σὴν σάρκα δυσφάρωτον ἀμφέξει καλῶς.
<eur. cycl. 345> ἀλλ' ἕρπετ' εἴσω, τοῦ κατ' αὔλιον θεοῦ
<eur. cycl. 346> ἵν' ἀμφὶ βωμὸν στάντες εὐωχῆτέ με.
<eur. cycl. 347> αἰαῖ, πόνους μὲν Τρωϊκοὺς ὑπεξέδυν
<eur. cycl. 348> θαλασσίους τε, νῦν δ' ἐς ἀνδρὸς ἀνοσίου
<eur. cycl. 349> ὠμὴν κατέσχον ἀλίμενόν τε καρδίαν.
<eur. cycl. 350> ὦ Παλλάς, ὦ δέσποινα Διογενὲς θεά,
<eur. cycl. 351> νῦν νῦν ἄρηξον: κρείσσονας γὰρ ̓Ιλίου
<eur. cycl. 352> πόνους ἀφῖγμαι κἀπὶ κινδύνου βάθη.
<eur. cycl. 353> σύ τ', ὦ φαεννὰς ἀστέρων οἰκῶν ἕδρας
<eur. cycl. 354> Ζεῦ ξένι', ὅρα τάδ': εἰ γὰρ αὐτὰ μὴ βλέπεις,
<eur. cycl. 355> ἄλλως νομίζῃ Ζεὺς τὸ μηδὲν ὢν θεός.
<eur. cycl. 356> Εὐρείας λάρυγγος, ὦ Κύκλωψ,
<eur. cycl. 357> ἀναστόμου τὸ χεῖλος: ὡς ἕτοιμά σοι
<eur. cycl. 358> ἑφθὰ καὶ ὀπτὰ καὶ ἀνθρακιᾶς ἄπο &λτ;θερμὰ&γτ;
<eur. cycl. 359> χναύειν βρύκειν
<eur. cycl. 360> κρεοκοπεῖν μέλη ξένων
<eur. cycl. 360> δασυμάλλῳ ἐν αἰγίδι κλινομένῳ.
<eur. cycl. 361> μὴ 'μοὶ μὴ προσδίδου:
<eur. cycl. 362> μόνος μόνῳ γέμιζε πορθμίδος σκάφος.
<eur. cycl. 363> χαιρέτω μὲν αὖλις ἅδε,
<eur. cycl. 364> χαιρέτω δὲ θυμάτων
<eur. cycl. 365> ἀποβώμιος ἃν ἀνέχει θυσία
<eur. cycl. 366> Κύκλωψ Αἰτναῖος ξενικῶν
<eur. cycl. 367> κρεῶν κεχαρμένος βορᾷ.
<eur. cycl. 370> νηλής, τλᾶμον, ὅστε δωμάτων
<eur. cycl. 371> ἐφεστίους ἱκτῆρας ἐκθύει ξένους,
<eur. cycl. 373> ἑφθά τε δαινύμενος, μυσαροῖσί τ' ὀδοῦσιν
<eur. cycl. 372> κόπτων βρύκων
<eur. cycl. 374> θέρμ' ἀπ' ἀνθράκων κρέα
<eur. cycl. 375> ὦ Ζεῦ, τί λέξω, δείν' ἰδὼν ἄντρων ἔσω
<eur. cycl. 376> κοὐ πιστά, μύθοις εἰκότ' οὐδ' ἔργοις βροτῶν;
<eur. cycl. 377> τί δ' ἔστ', ̓Οδυσσεῦ; μῶν τεθοίναται σέθεν
<eur. cycl. 378> φίλους ἑταίρους ἀνοσιώτατος Κύκλωψ;
<eur. cycl. 379> δισσούς γ' ἀθρήσας κἀπιβαστάσας χεροῖν,
<eur. cycl. 380> οἳ σαρκὸς εἶχον εὐτραφέστατον πάχος.
<eur. cycl. 381> πῶς, ὦ ταλαίπωρ', ἦτε πάσχοντες τάδε;
<eur. cycl. 382> ἐπεὶ πετραίαν τήνδ' ἐσήλθομεν στέγην,
<eur. cycl. 383> ἀνέκαυσε μὲν πῦρ πρῶτον, ὑψηλῆς δρυὸς
<eur. cycl. 384> κορμοὺς πλατείας ἐσχάρας βαλὼν ἔπι,
<eur. cycl. 385> τρισσῶν ἁμαξῶν ὡς ἀγώγιμον βάρος,
<eur. cycl. 392> καὶ χάλκεον λέβητ' ἐπέζεσεν πυρί,
<eur. cycl. 386> ἔπειτα φύλλων ἐλατίνων χαμαιπετῆ
<eur. cycl. 387> ἔστρωσεν εὐνὴν πλησίον πυρὸς φλογί.
<eur. cycl. 388> κρατῆρα δ' ἐξέπλησεν ὡς δεκάμφορον,
<eur. cycl. 389> μόσχους ἀμέλξας, λευκὸν ἐσχέας γάλα,
<eur. cycl. 390> σκύφος τε κισσοῦ παρέθετ' εἰς εὖρος τριῶν
<eur. cycl. 391> πήχεων, βάθος δὲ τεσσάρων ἐφαίνετο,
<eur. cycl. 393> ὀβελούς τ', ἄκρους μὲν ἐγκεκαυμένους πυρί,
<eur. cycl. 394> ξεστοὺς δὲ δρεπάνῳ τἄλλα, παλιούρου κλάδων,
<eur. cycl. 395> †Αἰτναῖά τε σφαγεῖα πελέκεων γνάθοις†.
<eur. cycl. 396> ὡς δ' ἦν ἕτοιμα πάντα τῷ θεοστυγεῖ
<eur. cycl. 397> ̔́Αιδου μαγείρῳ, φῶτε συμμάρψας δύο
<eur. cycl. 399> τὸν μὲν λέβητος ἐς κύτος χαλκήλατον
<eur. cycl. 398> ἔσφαζ' ἑταίρων τῶν ἐμῶν ῥυθμῷ τινι,
<eur. cycl. 400> τὸν δ' αὖ, τένοντος ἁρπάσας ἄκρου ποδός,
<eur. cycl. 401> παίων πρὸς ὀξὺν στόνυχα πετραίου λίθου
<eur. cycl. 402> ἐγκέφαλον ἐξέρρανε: καὶ διαρταμῶν
<eur. cycl. 403> λάβρῳ μαχαίρᾳ σάρκας ἐξώπτα πυρί,
<eur. cycl. 404> τὰ δ' ἐς λέβητ' ἐφῆκεν ἕψεσθαι μέλη.
<eur. cycl. 405> ἐγὼ δ' ὁ τλήμων δάκρυ' ἀπ' ὀφθαλμῶν χέων
<eur. cycl. 406> ἐχριμπτόμην Κύκλωπι κἀδιακόνουν:
<eur. cycl. 407> ἅλλοι δ' ὅπως ὄρνιθες ἐν μυχοῖς πέτρας
<eur. cycl. 408> πτήξαντες εἶχον, αἷμα δ' οὐκ ἐνῆν χροί̈.
<eur. cycl. 409> ἐπεὶ δ' ἑταίρων τῶν ἐμῶν πλησθεὶς βορᾶς
<eur. cycl. 410> ἀνέπεσε, φάρυγος αἰθέρ' ἐξανεὶς βαρύν,
<eur. cycl. 411> ἐσῆλθέ μοί τι θεῖον: ἐμπλήσας σκύφος
<eur. cycl. 412> Μάρωνος αὐτῷ τοῦδε προσφέρω πιεῖν,
<eur. cycl. 413> λέγων τάδ': ̓͂Ω τοῦ ποντίου θεοῦ Κύκλωψ,
<eur. cycl. 414> σκέψαι τόδ' οἷον ̔Ελλὰς ἀμπέλων ἄπο
<eur. cycl. 415> θεῖον κομίζει πῶμα, Διονύσου γάνος.
<eur. cycl. 416> ὁ δ' ἔκπλεως ὢν τῆς ἀναισχύντου βορᾶς
<eur. cycl. 417> ἐδέξατ' ἔσπασέν &λτ;τ'&γτ; ἄμυστιν ἑλκύσας
<eur. cycl. 418> κἀπῄνες' ἄρας χεῖρα: Φίλτατε ξένων,
<eur. cycl. 419> καλὸν τὸ πῶμα δαιτὶ πρὸς καλῇ δίδως.
<eur. cycl. 420> ἡσθέντα δ' αὐτὸν ὡς ἐπῃσθόμην ἐγώ,
<eur. cycl. 421> ἄλλην ἔδωκα κύλικα, γιγνώσκων ὅτι
<eur. cycl. 422> τρώσει νιν οἷνος καὶ δίκην δώσει τάχα.
<eur. cycl. 423> καὶ δὴ πρὸς ᾠδὰς εἷρπ'. ἐγὼ δ' ἐπεγχέων
<eur. cycl. 424> ἄλλην ἐπ' ἄλλῃ σπλάγχν' ἐθέρμαινον ποτῷ.
<eur. cycl. 425> ᾄδει δὲ παρὰ κλαίουσι συνναύταις ἐμοῖς
<eur. cycl. 426> ἄμους', ἐπηχεῖ δ' ἄντρον. ἐξελθὼν δ' ἐγὼ
<eur. cycl. 427> σιγῇ σὲ σῶσαι κἄμ', ἐὰν βούλῃ, θέλω.
<eur. cycl. 428> ἀλλ' εἴπατ' εἴτε χρῄζετ' εἴτ' οὐ χρῄζετε
<eur. cycl. 429> φεύγειν ἄμεικτον ἄνδρα καὶ τὰ Βακχίου
<eur. cycl. 430> ναίειν μέλαθρα Ναί̈δων νυμφῶν μέτα.
<eur. cycl. 431> ὁ μὲν γὰρ ἔνδον σὸς πατὴρ τάδ' ᾔνεσεν:
<eur. cycl. 432> ἀλλ' ἀσθενὴς γὰρ κἀποκερδαίνων ποτοῦ
<eur. cycl. 433> ὥσπερ πρὸς ἰξῷ τῇ κύλικι λελημμένος
<eur. cycl. 434> πτέρυγας ἀλύει: σὺ δέ （νεανίας γὰρ εἶ）
<eur. cycl. 435> σώθητι μετ' ἐμοῦ καὶ τὸν ἀρχαῖον φίλον
<eur. cycl. 436> Διόνυσον ἀνάλαβ', οὐ Κύκλωπι προσφερῆ.
<eur. cycl. 437> ὦ φίλτατ', εἰ γὰρ τήνδ' ἴδοιμεν ἡμέραν
<eur. cycl. 438> Κύκλωπος ἐκφυγόντες ἀνόσιον κάρα.
<eur. cycl. 439> ὡς διὰ μακροῦ γε †τὸν σίφωνα τὸν φίλον
<eur. cycl. 440> χηρεύομεν τόνδ' οὐκ ἔχομεν καταφαγεῖν.†
<eur. cycl. 441> ἄκουε δή νυν ἣν ἔχω τιμωρίαν
<eur. cycl. 442> θηρὸς πανούργου σῆς τε δουλείας φυγήν.
<eur. cycl. 443> λέγ', ὡς ̓Ασιάδος οὐκ ἂν ἥδιον ψόφον
<eur. cycl. 444> κιθάρας κλύοιμεν ἢ Κύκλωπ' ὀλωλότα.
<eur. cycl. 445> ἐπὶ κῶμον ἕρπειν πρὸς κασιγνήτους θέλει
<eur. cycl. 446> Κύκλωπας ἡσθεὶς τῷδε Βακχίου ποτῷ.
<eur. cycl. 447> ξυνῆκ': ἔρημον ξυλλαβὼν δρυμοῖσί νιν
<eur. cycl. 448> σφάξαι μενοινᾷς ἢ πετρῶν ὦσαι κάτα.
<eur. cycl. 449> οὐδὲν τοιοῦτον: δόλιος ἡ προθυμία.
<eur. cycl. 450> πῶς δαί; σοφόν τοί ς' ὄντ' ἀκούομεν πάλαι.
<eur. cycl. 451> κώμου μὲν αὐτὸν τοῦδ' ἀπαλλάξαι, λέγων
<eur. cycl. 452> ὡς οὐ Κύκλωψι πῶμα χρὴ δοῦναι τόδε,
<eur. cycl. 453> μόνον δ' ἔχοντα βίοτον ἡδέως ἄγειν.
<eur. cycl. 454> ὅταν δ' ὑπνώσσῃ Βακχίου νικώμενος,
<eur. cycl. 455> ἀκρεμὼν ἐλαίας ἔστιν ἐν δόμοισί τις,
<eur. cycl. 456> ὃν φασγάνῳ τῷδ' ἐξαποξύνας ἄκρον
<eur. cycl. 457> ἐς πῦρ καθήσω: κᾆθ' ὅταν κεκαυμένον
<eur. cycl. 458> ἴδω νιν, ἄρας θερμὸν ἐς μέσην βαλῶ
<eur. cycl. 459> Κύκλωπος ὄψιν ὄμμα τ' ἐκτήξω πυρί.
<eur. cycl. 460> ναυπηγίαν δ' ὡσεί τις ἁρμόζων ἀνὴρ
<eur. cycl. 461> διπλοῖν χαλινοῖν τρύπανον κωπηλατεῖ,
<eur. cycl. 462> οὕτω κυκλώσω δαλὸν ἐν φαεσφόρῳ
<eur. cycl. 463> Κύκλωπος ὄψει καὶ συναυανῶ κόρας.
<eur. cycl. 464> ἰοὺ ἰού:
<eur. cycl. 465> γέγηθα μαινόμεσθα τοῖς εὑρήμασιν.
<eur. cycl. 466> κἄπειτα καὶ σὲ καὶ φίλους γέροντά τε
<eur. cycl. 467> νεὼς μελαίνης κοῖλον ἐμβήσας σκάφος
<eur. cycl. 468> διπλαῖσι κώπαις τῆσδ' ἀποστελῶ χθονός.
<eur. cycl. 469> ἔστ' οὖν ὅπως ἂν ὡσπερεὶ σπονδῆς θεοῦ
<eur. cycl. 470> κἀγὼ λαβοίμην τοῦ τυφλοῦντος ὄμματα
<eur. cycl. 471> δαλοῦ; φόνου γὰρ τοῦδε κοινωνεῖν θέλω.
<eur. cycl. 472> δεῖ γοῦν: μέγας γὰρ δαλός, οὗ ξυλληπτέον.
<eur. cycl. 473> ὡς κἂν ἁμαξῶν ἑκατὸν ἀραίμην βάρος,
<eur. cycl. 474> εἰ τοῦ Κύκλωπος τοῦ κακῶς ὀλουμένου
<eur. cycl. 475> ὀφθαλμὸν ὥσπερ σφηκιὰν ἐκθύψομεν.
<eur. cycl. 476> σιγᾶτέ νυν: δόλον γὰρ ἐξεπίστασαι:
<eur. cycl. 477> χὤταν κελεύω, τοῖσιν ἀρχιτέκτοσιν
<eur. cycl. 478> πείθεσθ'. ἐγὼ γὰρ ἄνδρας ἀπολιπὼν φίλους
<eur. cycl. 479> τοὺς ἔνδον ὄντας οὐ μόνος σωθήσομαι.
<eur. cycl. 480> [καίτοι φύγοιμ' ἂν κἀκβέβηκ' ἄντρου μυχῶν:
<eur. cycl. 481> ἀλλ' οὐ δίκαιον ἀπολιπόντ' ἐμοὺς φίλους
<eur. cycl. 482> ξὺν οἷσπερ ἦλθον δεῦρο σωθῆναι μόνον.]
<eur. cycl. 483> ἄγε, τίς πρῶτος, τίς δ' ἐπὶ πρώτῳ
<eur. cycl. 484> ταχθεὶς δαλοῦ κώπην ὀχμάσαι
<eur. cycl. 485> Κύκλωπος ἔσω βλεφάρων ὤσας
<eur. cycl. 486> λαμπρὰν ὄψιν διακναίσει; （ᾠδὴ ἔνδοθεν）
<eur. cycl. 487> σίγα σίγα. καὶ δὴ μεθύων
<eur. cycl. 488> ἄχαριν κέλαδον μουσιζόμενος
<eur. cycl. 490> σκαιὸς ἀπῳδὸς καὶ κλαυσόμενος
<eur. cycl. 491> χωρεῖ πετρίνων ἔξω μελάθρων.
<eur. cycl. 492> φέρε νιν κώμοις παιδεύσωμεν
<eur. cycl. 493> τὸν ἀπαίδευτον:
<eur. cycl. 494> πάντως μέλλει τυφλὸς εἶναι.
<eur. cycl. 495> μάκαρ ὅστις εὐιάζει
<eur. cycl. 496> βοτρύων φίλαισι πηγαῖς
<eur. cycl. 497> ἐπὶ κῶμον ἐκπετασθεὶς
<eur. cycl. 498> φίλον ἄνδρ' ὑπαγκαλίζων
<eur. cycl. 499> ἐπὶ δεμνίοισί τ' ἄνθος
<eur. cycl. 500> χλιδανᾶς ἔχων ἑταίρας,
<eur. cycl. 501> μυρόχριστον λιπαρὸς βό-
<eur. cycl. 502> στρυχον, αὐδᾷ δέ: Θύραν τίς οἴξει μοι;
<eur. cycl. 503> παπαπαῖ: πλέως μὲν οἴνου,
<eur. cycl. 504> γάνυμαι &λτ;δὲ&γτ; δαιτὸς ἥβᾳ,
<eur. cycl. 505> σκάφος ὁλκὰς ὣς γεμισθεὶς
<eur. cycl. 506> ποτὶ σέλμα γαστρὸς ἄκρας.
<eur. cycl. 507> ὑπάγει μ' ὁ φόρτος εὔφρων
<eur. cycl. 508> ἐπὶ κῶμον ἦρος ὥραις
<eur. cycl. 509> ἐπὶ Κύκλωπας ἀδελφούς.
<eur. cycl. 510> φέρε μοι, ξεῖνε, φέρ', ἀσκὸν ἔνδος μοι.
<eur. cycl. 511> καλὸν ὄμμασιν δεδορκὼς
<eur. cycl. 512> καλὸς ἐκπερᾷ μελάθρων
<eur. cycl. 513> &λτ;κελαδῶν:&γτ; Φιλεῖ τις ἡμᾶς.
<eur. cycl. 514> λύχνα δ' ἀμμένειν ἔασον:
<eur. cycl. 515> †χρόα χὡς† τέρεινα νύμφα
<eur. cycl. 516> δροσερῶν ἔσωθεν ἄντρων.
<eur. cycl. 517> στεφάνων δ' οὐ μία χροιὰ
<eur. cycl. 518> περὶ σὸν κρᾶτα τάχ' ἐξομιλήσει.
<eur. cycl. 519> Κύκλωψ, ἄκουσον: ὡς ἐγὼ τοῦ Βακχίου
<eur. cycl. 520> τούτου τρίβων εἴμ', ὃν πιεῖν ἔδωκά σοι.
<eur. cycl. 521> ὁ Βάκχιος δὲ τίς; θεὸς νομίζεται;
<eur. cycl. 522> μέγιστος ἀνθρώποισιν ἐς τέρψιν βίου.
<eur. cycl. 523> ἐρυγγάνω γοῦν αὐτὸν ἡδέως ἐγώ.
<eur. cycl. 524> τοιόσδ' ὁ δαίμων: οὐδένα βλάπτει βροτῶν.
<eur. cycl. 525> θεὸς δ' ἐν ἀσκῷ πῶς γέγηθ' οἴκους ἔχων;
<eur. cycl. 526> ὅπου τιθῇ τις, ἐνθάδ' ἐστὶν εὐπετής.
<eur. cycl. 527> οὐ τοὺς θεοὺς χρῆν σῶμ' ἔχειν ἐν δέρμασιν.
<eur. cycl. 528> τί δ', εἴ σε τέρπει γ'; ἢ τὸ δέρμα σοι πικρόν;
<eur. cycl. 529> μισῶ τὸν ἀσκόν: τὸ δὲ ποτὸν φιλῶ τόδε.
<eur. cycl. 530> μένων νυν αὐτοῦ πῖνε κεὐθύμει, Κύκλωψ.
<eur. cycl. 531> οὐ χρή μ' ἀδελφοῖς τοῦδε προσδοῦναι ποτοῦ;
<eur. cycl. 532> ἔχων γὰρ αὐτὸς τιμιώτερος φανῇ.
<eur. cycl. 533> διδοὺς δὲ τοῖς φίλοισι χρησιμώτερος.
<eur. cycl. 534> πυγμὰς ὁ κῶμος λοίδορόν τ' ἔριν φιλεῖ.
<eur. cycl. 535> μεθύω μέν, ἔμπας δ' οὔτις ἂν ψαύσειέ μου.
<eur. cycl. 536> ὦ τᾶν, πεπωκότ' ἐν δόμοισι χρὴ μένειν.
<eur. cycl. 537> ἠλίθιος ὅστις μὴ πιὼν κῶμον φιλεῖ.
<eur. cycl. 538> ὃς δ' ἂν μεθυσθείς γ' ἐν δόμοις μείνῃ σοφός.
<eur. cycl. 539> τί δρῶμεν, ὦ Σιληνέ; σοὶ μένειν δοκεῖ;
<eur. cycl. 540> δοκεῖ: τί γὰρ δεῖ συμποτῶν ἄλλων, Κύκλωψ;
<eur. cycl. 541> καὶ μὴν λαχνῶδές γ' οὖδας ἀνθηρᾶς χλόης.
<eur. cycl. 542> καὶ πρός γε θάλπος ἡλίου πίνειν καλόν.
<eur. cycl. 543> κλίθητί νύν μοι πλευρὰ θεὶς ἐπὶ χθονός.
<eur. cycl. 544> ἰδού.
<eur. cycl. 545> τί δῆτα τὸν κρατῆρ' ὄπισθ' ἐμοῦ τίθης;
<eur. cycl. 546> ὡς μὴ παριών τις καταβάλῃ.
<eur. cycl. 547> πίνειν μὲν οὖν
<eur. cycl. 548> κλέπτων σὺ βούλῃ: κάτθες αὐτὸν ἐς μέσον.
<eur. cycl. 549> σὺ δ', ὦ ξέν', εἰπὲ τοὔνομ' ὅ τι σε χρὴ καλεῖν.
<eur. cycl. 550> Οὖτιν: χάριν δὲ τίνα λαβών ς' ἐπαινέσω;
<eur. cycl. 550> πάντων ς' ἑταίρων ὕστερον θοινάσομαι.
<eur. cycl. 551> καλόν γε τὸ γέρας τῷ ξένῳ δίδως, Κύκλωψ.
<eur. cycl. 552> οὗτος, τί δρᾷς; τὸν οἶνον ἐκπίνεις λάθρᾳ;
<eur. cycl. 553> οὔκ, ἀλλ' ἔμ' οὗτος ἔκυσεν ὅτι καλὸν βλέπω.
<eur. cycl. 554> κλαύσῃ, φιλῶν τὸν οἶνον οὐ φιλοῦντα σέ.
<eur. cycl. 555> οὐ μὰ Δί', ἐπεί μού φης' ἐρᾶν ὄντος καλοῦ.
<eur. cycl. 556> ἔγχει, πλέων δὲ τὸν σκύφον δίδου μόνον.
<eur. cycl. 557> πῶς οὖν κέκραται; φέρε διασκεψώμεθα.
<eur. cycl. 558> ἀπολεῖς: δὸς οὕτως.
<eur. cycl. 559> οὐ μὰ Δί', οὐ πρὶν ἄν γέ σε
<eur. cycl. 560> στέφανον ἴδω λαβόντα γεύσωμαί τέ τι.
<eur. cycl. 560> οἱνοχόος ἄδικος.
<eur. cycl. 561> &λτ;ναὶ&γτ; μὰ Δί', ἀλλ' οἷνος γλυκύς.
<eur. cycl. 562> ἀπομακτέον δέ σοὐστὶν ὡς λήψῃ πιεῖν.
<eur. cycl. 563> ἰδού, καθαρὸν τὸ χεῖλος αἱ τρίχες τέ μου.
<eur. cycl. 564> θές νυν τὸν ἀγκῶν' εὐρύθμως κᾆτ' ἔκπιε,
<eur. cycl. 565> ὥσπερ μ' ὁρᾷς πίνονταῲχὤσπερ οὐκέτι.
<eur. cycl. 565> ἆ ἆ, τί δράσεις;
<eur. cycl. 566> ἡδέως ἠμύστισα.
<eur. cycl. 567> λάβ', ὦ ξέν', αὐτὸς οἰνοχόος τέ μοι γενοῦ.
<eur. cycl. 568> γιγνώσκεται γοῦν ἅμπελος τἠμῇ χερί.
<eur. cycl. 569> φέρ' ἔγχεόν νυν.
<eur. cycl. 570> ἐγχέω, σίγα μόνον.
<eur. cycl. 571> χαλεπὸν τόδ' εἶπας, ὅστις ἂν πίνῃ πολύν.
<eur. cycl. 570> ἰδού: λαβὼν ἔκπιθι καὶ μηδὲν λίπῃς:
<eur. cycl. 571> συνεκθανεῖν δὲ σπῶντα χρὴ τῷ πώματι.
<eur. cycl. 572> παπαῖ, σοφόν γε τὸ ξύλον τῆς ἀμπέλου.
<eur. cycl. 573> κἂν μὲν σπάσῃς γε δαιτὶ πρὸς πολλῇ πολύν,
<eur. cycl. 574> τέγξας ἄδιψον νηδύν, εἰς ὕπνον βαλεῖ,
<eur. cycl. 575> ἢν δ' ἐλλίπῃς τι, ξηρανεῖ ς' ὁ Βάκχιος.
<eur. cycl. 576> ἰοὺ ἰού:
<eur. cycl. 577> ὡς ἐξένευσα μόγις: ἄκρατος ἡ χάρις.
<eur. cycl. 578> ὁ δ' οὐρανός μοι συμμεμιγμένος δοκεῖ
<eur. cycl. 579> τῇ γῇ φέρεσθαι, τοῦ Διός τε τὸν θρόνον
<eur. cycl. 580> λεύσσω τὸ πᾶν τε δαιμόνων ἁγνὸν σέβας.
<eur. cycl. 581> οὐκ ἂν φιλήσαιμ'; αἱ Χάριτες πειρῶσί με.
<eur. cycl. 582> ἅλις: Γανυμήδη τόνδ' ἔχων ἀναπαύσομαι
<eur. cycl. 583> κάλλιον ἢ τὰς Χάριτας. ἥδομαι δέ πως
<eur. cycl. 584> τοῖς παιδικοῖσι μᾶλλον ἢ τοῖς θήλεσιν.
<eur. cycl. 585> ἐγὼ γὰρ ὁ Διός εἰμι Γανυμήδης, Κύκλωψ;
<eur. cycl. 586> ναὶ μὰ Δί', ὃν ἁρπάζω γ' ἐγὼ 'κ τῆς Δαρδάνου.
<eur. cycl. 587> ἀπόλωλα, παῖδες: σχέτλια πείσομαι κακά.
<eur. cycl. 588> μέμφῃ τὸν ἐραστὴν κἀντρυφᾷς πεπωκότι;
<eur. cycl. 589> οἴμοι: πικρότατον οἶνον ὄψομαι τάχα.
<eur. cycl. 590> ἄγε δή, Διονύσου παῖδες, εὐγενῆ τέκνα,
<eur. cycl. 591> ἔνδον μὲν ἁνήρ: τῷ δ' ὕπνῳ παρειμένος
<eur. cycl. 592> τάχ' ἐξ ἀναιδοῦς φάρυγος ὠθήσει κρέα.
<eur. cycl. 593> δαλὸς δ' ἔσωθεν αὐλίων πνέων καπνὸν
<eur. cycl. 594> παρευτρέπισται, κοὐδὲν ἄλλο πλὴν πυροῦν
<eur. cycl. 595> Κύκλωπος ὄψιν: ἀλλ' ὅπως ἀνὴρ ἔσῃ.
<eur. cycl. 596> πέτρας τὸ λῆμα κἀδάμαντος ἕξομεν.
<eur. cycl. 597> χώρει δ' ἐς οἴκους πρίν τι τὸν πατέρα παθεῖν
<eur. cycl. 598> ἀπάλαμνον: ὥς σοι τἀνθάδ' ἐστὶν εὐτρεπῆ.
<eur. cycl. 599> ̔́Ηφαιστ', ἄναξ Αἰτναῖε, γείτονος κακοῦ
<eur. cycl. 600> λαμπρὸν πυρώσας ὄμμ' ἀπαλλάχθηθ' ἅπαξ,
<eur. cycl. 601> σύ τ', ὦ μελαίνης Νυκτὸς ἐκπαίδευμ', ̔́Υπνε,
<eur. cycl. 602> ἄκρατος ἐλθὲ θηρὶ τῷ θεοστυγεῖ,
<eur. cycl. 603> καὶ μὴ 'πὶ καλλίστοισι Τρωϊκοῖς πόνοις
<eur. cycl. 604> αὐτόν τε ναύτας τ' ἀπολέσητ' ̓Οδυσσέα
<eur. cycl. 605> ὑπ' ἀνδρὸς ᾧ θεῶν οὐδὲν ἢ βροτῶν μέλει.
<eur. cycl. 606> ἢ τὴν τύχην μὲν δαίμον' ἡγεῖσθαι χρεών,
<eur. cycl. 607> τὰ δαιμόνων δὲ τῆς τύχης ἐλάσσονα.
<eur. cycl. 608> λήψεται τὸν τράχηλον
<eur. cycl. 609> ἐντόνως ὁ καρκίνος
<eur. cycl. 610> τοῦ ξενοδαιτυμόνος: πυρὶ γὰρ τάχα
<eur. cycl. 611> φωσφόρους ὀλεῖ κόρας.
<eur. cycl. 612> ἤδη δαλὸς ἠνθρακωμένος
<eur. cycl. 615> κρύπτεται ἐς σποδιάν, δρυὸς ἄσπετον
<eur. cycl. 616> ἔρνος. ἀλλ' ἴτω Μάρων,
<eur. cycl. 617> πρασσέτω,
<eur. cycl. 618> μαινομένου 'ξελέτω βλέφαρον
<eur. cycl. 619> Κύκλωπος, ὡς πίῃ κακῶς.
<eur. cycl. 620> κἆτ' ἐγὼ
<eur. cycl. 620> τὸν φιλοκισσοφόρον Βρόμιον
<eur. cycl. 621> ποθεινὸν εἰσιδεῖν θέλω,
<eur. cycl. 622> Κύκλωπος λιπὼν ἐρημίαν:
<eur. cycl. 623> ἆρ' ἐς τοσόνδ' ἀφίξομαι;
<eur. cycl. 625> σιγᾶτε πρὸς θεῶν, θῆρες, ἡσυχάζετε,
<eur. cycl. 626> συνθέντες ἄρθρα στόματος: οὐδὲ πνεῖν ἐῶ,
<eur. cycl. 627> οὐ σκαρδαμύσσειν οὐδὲ χρέμπτεσθαί τινα,
<eur. cycl. 628> ὡς μὴ 'ξεγερθῇ τὸ κακόν, ἔστ' ἂν ὄμματος
<eur. cycl. 629> ὄψις Κύκλωπος ἐξαμιλληθῇ πυρί.
<eur. cycl. 630> σιγῶμεν ἐγκάψαντες αἰθέρα γνάθοις.
<eur. cycl. 630> ἄγε νυν ὅπως ἅψεσθε τοῦ δαλοῦ χεροῖν
<eur. cycl. 631> ἔσω μολόντες: διάπυρος δ' ἐστὶν καλῶς.
<eur. cycl. 632> οὔκουν σὺ τάξεις οὕστινας πρώτους χρεὼν
<eur. cycl. 633> καυτὸν μοχλὸν λαβόντας ἐκκάειν τὸ φῶς
<eur. cycl. 634> Κύκλωπος, ὡς ἂν τῆς τύχης κοινώμεθα;
<eur. cycl. 635> ἡμεῖς μέν ἐσμεν μακροτέρω πρὸ τῶν θυρῶν
<eur. cycl. 636> ἑστῶτες ὠθεῖν ἐς τὸν ὀφθαλμὸν τὸ πῦρ.
<eur. cycl. 637> ἡμεῖς δὲ χωλοί γ' ἀρτίως γεγενήμεθα.
<eur. cycl. 638> ταὐτὸν πεπόνθατ' ἆρ' ἐμοί: τοὺς γὰρ πόδας
<eur. cycl. 639> ἑστῶτες ἐσπάσθημεν οὐκ οἶδ' ἐξ ὅτου.
<eur. cycl. 640> ἑστῶτες ἐσπάσθητε;
<eur. cycl. 641> καὶ τά γ' ὄμματα
<eur. cycl. 642> μέστ' ἐστὶν ἡμῖν κόνεος ἢ τέφρας ποθέν.
<eur. cycl. 643> ἄνδρες πονηροὶ κοὐδὲν οἵδε σύμμαχοι.
<eur. cycl. 644> ὁτιὴ τὸ νῶτον τὴν ῥάχιν τ' οἰκτίρομεν
<eur. cycl. 645> καὶ τοὺς ὀδόντας ἐκβαλεῖν οὐ βούλομαι
<eur. cycl. 645> τυπτόμενος, αὕτη γίγνεται πονηρία;
<eur. cycl. 646> ἀλλ' οἶδ' ἐπῳδὴν ̓Ορφέως ἀγαθὴν πάνυ,
<eur. cycl. 647> ὥστ' αὐτόματον τὸν δαλὸν ἐς τὸ κρανίον
<eur. cycl. 648> στείχονθ' ὑφάπτειν τὸν μονῶπα παῖδα γῆς.
<eur. cycl. 649> πάλαι μὲν ᾔδη ς' ὄντα τοιοῦτον φύσει,
<eur. cycl. 650> νῦν δ' οἶδ' ἄμεινον. τοῖσι δ' οἰκείοις φίλοις
<eur. cycl. 651> χρῆσθαί μ' ἀνάγκη. χειρὶ δ' εἰ μηδὲν σθένεις,
<eur. cycl. 652> ἀλλ' οὖν ἐπεγκέλευέ γ', ὡς εὐψυχίαν
<eur. cycl. 653> φίλων κελευσμοῖς τοῖσι σοῖς κτησώμεθα.
<eur. cycl. 654> δράσω τάδ'. ἐν τῷ Καρὶ κινδυνεύσομεν.
<eur. cycl. 655> κελευσμάτων δ' ἕκατι τυφέσθω Κύκλωψ.
<eur. cycl. 656> ἰὼ ἰώ:
<eur. cycl. 657> ὠθεῖτε γενναιότατα,
<eur. cycl. 658> σπεύδετ', ἐκκαίετ' ὀφρὺν
<eur. cycl. 659> θηρὸς τοῦ ξενοδαίτα.
<eur. cycl. 660> τυφέτ' ὦ, καιέτ' ὦ
<eur. cycl. 660> τὸν Αἴτνας μηλονόμον.
<eur. cycl. 661> τόρνευ' ἕλκε, μὴ 'ξοδυνη-
<eur. cycl. 662> θεὶς δράσῃ τι μάταιον.
<eur. cycl. 663> ὤμοι, κατηνθρακώμεθ' ὀφθαλμοῦ σέλας.
<eur. cycl. 664> καλός γ' ὁ παιάν: μέλπε μοι τόνδ' αὖ, Κύκλωψ.
<eur. cycl. 665> ὤμοι μάλ', ὡς ὑβρίσμεθ', ὡς ὀλώλαμεν.
<eur. cycl. 666> ἀλλ' οὔτι μὴ φύγητε τῆσδ' ἔξω πέτρας
<eur. cycl. 667> χαίροντες, οὐδὲν ὄντες: ἐν πύλαισι γὰρ
<eur. cycl. 668> σταθεὶς φάραγγος τῆσδ' ἐναρμόσω χέρας.
<eur. cycl. 669> τί χρῆμ' ἀυτεῖς, ὦ Κύκλωψ;
<eur. cycl. 670> ἀπωλόμην.
<eur. cycl. 670> αἰσχρός γε φαίνῃ.
<eur. cycl. 671> κἀπὶ τοῖσδέ γ' ἄθλιος.
<eur. cycl. 672> μεθύων κατέπεσες ἐς μέσους τοὺς ἄνθρακας;
<eur. cycl. 673> Οὖτίς μ' ἀπώλες'.
<eur. cycl. 674> οὐκ ἄρ' οὐδείς &λτ;ς'&γτ; ἠδίκει.
<eur. cycl. 675> Οὖτίς με τυφλοῖ βλέφαρον.
<eur. cycl. 676> οὐκ ἄρ' εἶ τυφλός.
<eur. cycl. 677> †ὡς δὴ σύ†.
<eur. cycl. 678> καὶ πῶς ς' οὔτις ἂν θείη τυφλόν;
<eur. cycl. 675> σκώπτεις. ὁ δ' Οὖτις ποῦ 'στιν;
<eur. cycl. 676> οὐδαμοῦ, Κύκλωψ.
<eur. cycl. 677> ὁ ξένος ἵν' ὀρθῶς ἐκμάθῃς μ' ἀπώλεσεν,
<eur. cycl. 678> ὁ μιαρός, ὅς μοι δοὺς τὸ πῶμα κατέκλυσεν.
<eur. cycl. 679> δεινὸς γὰρ οἷνος καὶ παλαίεσθαι βαρύς.
<eur. cycl. 680> πρὸς θεῶν, πεφεύγας' ἢ μένους' ἔσω δόμων;
<eur. cycl. 680> οὗτοι σιωπῇ τὴν πέτραν ἐπήλυγα
<eur. cycl. 681> λαβόντες ἑστήκασι.
<eur. cycl. 682> ποτέρας τῆς χερός;
<eur. cycl. 683> ἐν δεξιᾷ σου.
<eur. cycl. 684> ποῦ;
<eur. cycl. 685> πρὸς αὐτῇ τῇ πέτρᾳ.
<eur. cycl. 686> ἔχεις;
<eur. cycl. 687> κακόν γε πρὸς κακῷ: τὸ κρανίον
<eur. cycl. 688> παίσας κατέαγα.
<eur. cycl. 689> καί σε διαφεύγουσί γε.
<eur. cycl. 685> οὐ τῇδέ πῃ, τῇδ' εἶπας;
<eur. cycl. 686> οὔ: ταύτῃ λέγω.
<eur. cycl. 687> πῇ γάρ;
<eur. cycl. 688> περιάγου κεῖσε, πρὸς τἀριστερά.
<eur. cycl. 689> οἴμοι γελῶμαι: κερτομεῖτέ μ' ἐν κακοῖς.
<eur. cycl. 690> ἀλλ' οὐκέτ', ἀλλὰ πρόσθεν οὗτός ἐστι σοῦ.
<eur. cycl. 691> ὦ παγκάκιστε, ποῦ ποτ' εἶ;
<eur. cycl. 692> τηλοῦ σέθεν
<eur. cycl. 690> φυλακαῖσι φρουρῶ σῶμ' ̓Οδυσσέως τόδε.
<eur. cycl. 691> πῶς εἶπας; ὄνομα μεταβαλὼν καινὸν λέγεις.
<eur. cycl. 692> ὅπερ μ' ὁ φύσας ὠνόμαζ' †̓Οδυσσέα†,
<eur. cycl. 693> δώσειν δ' ἔμελλες ἀνοσίου δαιτὸς δίκας:
<eur. cycl. 694> κακῶς γὰρ ἂν Τροίαν γε διεπυρώσαμεν
<eur. cycl. 695> εἰ μή ς' ἑταίρων φόνον ἐτιμωρησάμην.
<eur. cycl. 696> αἰαῖ: παλαιὸς χρησμὸς ἐκπεραίνεται:
<eur. cycl. 697> τυφλὴν γὰρ ὄψιν ἐκ σέθεν σχήσειν μ' ἔφη
<eur. cycl. 698> Τροίας ἀφορμηθέντος. ἀλλὰ καὶ σέ τοι
<eur. cycl. 699> δίκας ὑφέξειν ἀντὶ τῶνδ' ἐθέσπισεν,
<eur. cycl. 700> πολὺν θαλάσσῃ χρόνον ἐναιωρούμενον.
<eur. cycl. 701> κλαίειν ς' ἄνωγα: καὶ δέδραχ' ὅπερ λέγεις.
<eur. cycl. 702> ἐγὼ δ' ἐπ' ἀκτὰς εἶμι καὶ νεὼς σκάφος
<eur. cycl. 703> ἥσω 'πὶ πόντον Σικελὸν ἔς τ' ἐμὴν πάτραν.
<eur. cycl. 704> οὐ δῆτ', ἐπεί σε τῆσδ' ἀπορρήξας πέτρας
<eur. cycl. 705> αὐτοῖσι συνναύταισι συντρίψω βαλών.
<eur. cycl. 706> ἄνω δ' ἐπ' ὄχθον εἶμι, καίπερ ὢν τυφλός,
<eur. cycl. 707> δι' ἀμφιτρῆτος τῆσδε προσβαίνων ποδί.
<eur. cycl. 708> ἡμεῖς δὲ συνναῦταί γε τοῦδ' ̓Οδυσσέως
<eur. cycl. 709> ὄντες τὸ λοιπὸν Βακχίῳ δουλεύσομεν.
