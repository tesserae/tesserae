<plut.quaes.gr.  1> “τινες οἱ ἐν ̓Επιδαύρῳ κονίποδες καὶ ἄρτυνοι;'”  οἱ μὲν τὸ πολίτευμα ὀγδοήκοντα καὶ ἑκατὸν ἄνδρες ἦσαν: ἐκ δὲ τούτων ᾑροῦντο βουλευτάς, οὓς “ἀρτύνους” ἐκάλουν. τοῦ δὲ δήμου τὸ πλεῖστον ἐν  ἀγρῷ διέτριβεν: ἐκαλοῦντο δὲ “κονίποδες,” ὡς συμβαλεῖν ἔστιν ἀπὸ τῶν ποδῶν γνωριζόμενοι κεκονιμένων, ὁπότε κατέλθοιεν εἰς τὴν πόλιν.
<plut.quaes.gr.  2> “τίς ἡ παρὰ Κυμαίοις ὀνοβάτις;'” τῶν γυναικῶν  τὴν ἐπὶ μοιχείᾳ ληφθεῖσαν ἀγαγόντες εἰς ἀγορὰν  ἐπὶ λίθου τινὸς ἐμφανῆ πᾶσι καθίστασαν εἶθ' οὕτως ἀνεβίβαζον ἐπ' ὄνον, καὶ τὴν πόλιν κύκλῳ περιαχθεῖσαν ἔδει πάλιν ἐπὶ τὸν αὐτὸν λίθον καταστῆναι καὶ τὸ λοιπὸν ἄτιμον διατελεῖν, “ὀνοβάτιν” προσαγορευομένην. τὸν δὲ λίθον ἀπὸ τούτου καθαρὸν  οὐ νομίζοντες ἀφωσιοῦντο. ἦν δὲ καὶ φυλάκτου τις ἀρχὴ παρ' αὐτοῖς: ὁ δὲ ταύτην ἔχων τὸν μὲν ἄλλον χρόνον ἐτήρει τὸ δεσμωτήριον, εἰς δὲ τὴν   βουλὴν ἐν τῷ νυκτερινῷ συλλόγῳ παριὼν ἐξῆγε τοὺς βασιλεῖς; τῆς χειρὸς καὶ κατεῖχε, μέχρι περὶ αὐτῶν ἡ βουλὴ διαγνοίη, πότερον ἀδικοῦσιν ἢ οὔ, κρύβδην φέρουσα τὴν ψῆφον.
<plut.quaes.gr.  3> “τίς παρὰ Σόλοις ἡ ὑπεκκαύστρια” τὴν τῆς ̓Αθηνᾶς ἱέρειαν οὕτω καλοῦσιν, ὅτι ποιεῖταί τινας θυσίας καὶ ἱερουργίας ἀποτροπαίους.
<plut.quaes.gr.  4> “τίνες ἐν Κνίδῳ οἱ ἀμνήμονες καὶ τίς ὁ ἀφεστήρ;'” ἑξήκοντα προκρίτοις ἀνδράσιν ἐκ τῶν  ἀρίστων οἷον ἐπισκόποις ἐχρῶντο διὰ βίου καὶ προβούλοις τῶν μεγίστων ἐκαλοῦντο δ' “ἀμνήμονες” ὡς ἄν τις εἰκάσειε διὰ τὸ ἀνυπεύθυνον, εἰ μὴ νὴ Δία πολυμνήμονές τινες ὄντες. ὁ δὲ τὰς γνώμας ἐρωτῶν “ἀφεστήρ  ”
<plut.quaes.gr.  5> “τίνες οἱ παρ' ̓Αρκάσι καὶ Λακεδαιμονίοις χρηστοί;'” Λακεδαιμόνιοι Τεγεάταις διαλλαγέντες ἐποιήσαντο συνθήκας καὶ στήλην ἐπ' ̓Αλφειῷ κοινὴν ἀνέστησαν, ἐν ᾗ μετὰ τῶν ἄλλων γέγραπται “Μεσσηνίους ἐκβαλεῖν ἐκ τῆς χώρας καὶ μὴ ἐξεῖναι “χρηστούς”  ποιεῖν” ἐξηγούμενος οὖν ὁ ̓Αριστοτέλης τοῦτό φησι δύνασθαι τὸ μὴ ἀποκτιννύναι βοηθείας χάριν τοῖς λακωνίζουσι τῶν Τεγεατῶν.
<plut.quaes.gr.  6> “τίς ὁ παρ' ̓Οπουντίοις κριθολόγος;'” οἱ πλεῖστοι τῶν ̔Ελλήνων πρὸς τὰς πάνυ παλαιὰς θυσίας   ἐχρῶντο ταῖς κριθαῖς, ἀπαρχομένων τῶν πολιτῶν. τὸν μὲν οὖν ἐπὶ τῶν θυσιῶν ἄρχοντα καὶ ταύτας κομιζόμενον τὰς ἀπαρχάς “κριθολόγον” ὠνόμαζον. δύο  δ' ἦσαν ἱερεῖς παρ' αὐτοῖς, ὁ μὲν περὶ τὰ θεῖα τεταγμένος, ὁ δὲ περὶ τὰ δαιμόνια.
<plut.quaes.gr.  7> “τίνες αἱ πλωιάδες νεφέλαι;'” τὰς ὑπόμβρους μάλιστα καὶ περιφερομένας ἐκάλουν “πλωιάδας,” ὡς Θεόφραστος ἐν τετάρτῃ περὶ μεταρσίων εἴρηκε κατὰ λέξιν “ἐπεὶ καὶ αἱ πλωιάδες αὗται νεφέλαι καὶ αἱ συνεστῶσαι, ἀκίνητοι δὲ καὶ τοῖς χρώμασιν ἔκλευκοι,  δηλοῦσι διαφοράν τινα τῆς ὕλης, ὡς οὔτ' ἐξυδατουμένης οὔτ' ἐκπνευματουμένης.  ”
<plut.quaes.gr.  8> “τίς ὁ παρὰ Βοιωτοῖς πλατυχαίτας;'” τοὺς οἰκίᾳ γειτνιῶντας ἢ χωρίοις ὁμοροῦντας αἰολίζοντες οὕτω καλοῦσιν ὡς τὸ πλεῖστον ἔχοντας. παραθήσομαι δὲ λέξιν μίαν ἐκ τοῦ θεσμοφυλακίου νόμου, πλειόνων οὐσῶν.
<plut.quaes.gr.  9> “τίς ὁ παρὰ Δελφοῖς ὁσιωτὴρ καὶ διὰ τί βύσιον ἕνα τῶν μηνῶν καλοῦσιν;'” “ὁσιωτῆρα” μὲν καλοῦσι τὸ θυόμενον ἱερεῖον, ὅταν “ὅσιος” ἀποδειχθῇ. πέντε δ' εἰσὶν ὅσιοι διὰ βίου, καὶ τὰ πολλὰ μετὰ τῶν προφητῶν δρῶσιν οὗτοι καὶ συνιερουργοῦσιν, ἅτε  γεγονέναι δοκοῦντες ἀπὸ Δευκαλίωνος. ὁ δὲ “βύσιος  ” μήν, ὡς μὲν οἱ πολλοὶ νομίζουσι, φύσιός ἐστιν: ἔαρος γὰρ ἄρχει καὶ τὰ πολλὰ φύεται τηνικαῦτα καὶ διαβλαστάνει. τὸ δ' ἀληθὲς οὐκ ἔχει οὕτως: οὐ γὰρ ἀντὶ τοῦ φ τῷ β χρῶνται Δελφοί, καθάπερ Μακεδόνες  “Βίλιππον” καὶ “βαλακρόν” καὶ “Βερονίκην” λέγοντες, ἀλλ' ἀντὶ τοῦ π: καὶ γὰρ τὸ πατεῖν “βατεῖν  ” καὶ τὸ πικρὸν “βικρόν” ἐπιεικῶς καλοῦσιν. ἔστιν οὖν πύσιος ὁ “βύσιος,” ἐν ᾧ πυστιῶνται καὶ πυνθάνονται τοῦ θεοῦ τὸ γὰρ ἐννοεῖν καὶ πάτριον. ἐν τῷ μηνὶ γὰρ τούτῳ χρηστήριον ἐγίγνετο καὶ ἑβδόμην  ταύτην νομίζουσι τοῦ θεοῦ γενέθλιον, καὶ  πολύφθοον ὀνομάζουσιν οὐ διὰ τὸ πέττεσθαι φθόις, ἀλλὰ πολυπευθῆ καὶ πολυμάντευτον οὖσαν. ὀψὲ γὰρ ἀνείθησαν αἱ κατὰ μῆνα μαντεῖαι τοῖς δεομένοις, πρότερον δ' ἅπαξ ἐθεμίστευεν ἡ Πυθία τοῦ ἐνιαυτοῦ  κατὰ ταύτην τὴν ἡμέραν, ὡς Καλλισθένης καὶ ̓Αναξανδρίδης ἱστορήκασι.
<plut.quaes.gr.  10> “τί τὸ φυξίμηλον” τῶν μικρῶν ἐστι καὶ χαμαιζήλων φυτῶν, ὧν ἐπιόντα τοὺς βλαστοὺς τὰ βοσκήματα κολούει καὶ ἀδικεῖ καὶ λυμαίνεται τὴν  αὔξησιν ὅταν γοῦν ἀναδραμόντα μέγεθος λάβῃ καὶ διαφύγῃ τὸ βλάπτεσθαι ὑπὸ τῶν ἐπινεμομένων, “φυξίμηλα” καλεῖται. τὸ δὲ μαρτύριον Αἰσχύλος.
<plut.quaes.gr.  11> “τίνες οἱ ἀποσφενδόνητοι;'” Κέρκυραν τὴν νῆσον ̓Ερετριεῖς κατῴκουν Χαρικράτους δὲ πλεύσαντος  ἐκ Κορίνθου μετὰ δυνάμεως καὶ τῷ πολέμῳ κρατοῦντος, ἐμβάντες εἰς τὰς ναῦς οἱ ̓Ερετριεῖς  ἀπέπλευσαν οἴκαδε, προαισθόμενοι δ' οἱ πολῖται, τῆς χώρας εἶργον αὐτοὺς καὶ ἀποβαίνειν ἐκώλυον σφενδονῶντες, μὴ δυνάμενοι δὲ μήτε πεῖσαι μήτε  βιάσασθαι πολλοὺς καὶ ἀπαραιτήτους ὄντας, ἐπὶ Θρᾴκης ἔπλευσαν καὶ κατασχόντες χωρίον, ἐν  πρότερον οἰκῆσαι Μέθωνα τὸν ̓Ορφέως πρόγονον ἱστοροῦσι, τὴν μὲν πόλιν ὠνόμασαν Μεθώνην, ὑπὸ δὲ τῶν προσοίκων “ἀποσφενδόνητοι” προσωνομάσθησαν.
<plut.quaes.gr.  12> “τίς ἡ παρὰ Δελφοῖς Χάριλα” τρεῖς ἄγουσι Δελφοὶ ἐνναετηρίδας κατὰ τὸ ἑξῆς, ὧν τὴν μὲν Στεπτήριον καλοῦσι, τὴν δ' ̔Ηρωίδα, τὴν δὲ Χάριλαν. τὸ μὲν οὖν Στεπτήριον ἔοικε μίμημα τῆς πρὸς τὸν Πύθωνα τοῦ θεοῦ μάχης εἶναι καὶ τῆς μετὰ τὴν  μάχην ἐπὶ τὰ Τέμπη φυγῆς καὶ ἐκδιώξεως: οἱ μὲν γὰρ φυγεῖν ἐπὶ τῷ φόνῳ φασὶ χρῄζοντα καθαρσίων, οἱ δὲ τῷ Πύθωνι τετρωμένῳ καὶ φεύγοντι κατὰ τὴν ὁδόν, ἣν νῦν ἱερὰν καλοῦμεν, ἐπακολουθεῖν καὶ μικρὸν ἀπολειφθῆναι τῆς: τελευτῆς: κατέλαβε γὰρ  αὐτὸν ἐκ τοῦ τραύματος ἄρτι τεθνηκότα καὶ κεκηδευμένον ὑπὸ τοῦ παιδός, ᾧ ὄνομα ἦν Αἴξ, ὡς λέγουσι. τὸ μὲν οὖν Στεπτήριον τούτων ἢ τοιούτων τινῶν ἀπομίμησίς ἐστιν ἑτέρων. τῆς δ' ̔Ηρωίδος τὰ πλεῖστα μυστικὸν ἔχει λόγον, ὃν ἴσασιν αἱ Θυιάδες,   ἐκ δὲ τῶν δρωμένων φανερῶς Σεμέλης ἄν τις ἀναγωγὴν εἰκάσειε. περὶ δὲ τῆς Χαρίλας τοιαῦτά τινα μυθολογοῦσι. λιμὸς ἐξ αὐχμοῦ τοὺς Δελφοὺς κατέσχε, καὶ πρὸς τὰς θύρας τοῦ βασιλέως ἐλθόντες μετὰ τέκνων καὶ γυναικῶν ἱκέτευον. ὁ δὲ τῶν ἀλφίτων  καὶ τῶν χεδρόπων μετεδίδου τοῖς: γνωριμωτέροις αὐτῶν: οὐ γὰρ ἦν ἱκανὰ πᾶσιν. ἐλθούσης δὲ παιδὸς ἔτι μικρᾶς ὀρφανῆς γονέων καὶ προσλιπαρούσης,  ἐρράπισεν αὐτὴν ὑποδήματι καὶ τῷ προσώπῳ τὸ ὑπόδημα προσέρριψεν ἡ δέ, πενιχρά τις οὖσα καὶ ἔρημος οὐκ ἀγεννὴς δὲ τὸ ἦθος, ἐκποδὼν γενομένη καὶ λύσασα τὴν ζώνην ἀνήρτησεν ἑαυτήν. ἐπιτείνοντος   δὲ τοῦ λιμοῦ καὶ νοσημάτων προσγενομένων, ἀνεῖλεν ἡ Πυθία τῷ βασιλεῖ Χάριλαν ἱλάσκεσθαι παρθένον αὐτοθάνατον. μόλις οὖν ἀνευρόντες ὅτι τοὔνομα τοῦτ' ἦν τῇ ῥαπισθείσῃ παιδί, μεμιγμένην τινὰ καθαρμῷ θυσίαν ἀπετέλεσαν, ἣν ἐπιτελοῦσιν  ἔτι καὶ νῦν δι' ἐννέα ἐτῶν. προκάθηται μὲν γὰρ ὁ βασιλεὺς τῶν ἀλφίτων καὶ τῶν χεδρόπων ἐπιδιδοὺς πᾶσι καὶ ξένοις καὶ πολίταις, κομίζεται δὲ τῆς Χαρίλας παιδικὸν εἴδωλον: ὅταν οὖν πάντες λάβωσιν, ὁ μὲν βασιλεὺς ῥαπίζει τῷ ὑποδήματι τὸ εἴδωλον,  ἡ δὲ τῶν Θυιάδων ἀρχηγὸς ἀραμένη κομίζει πρός τινα τόπον φαραγγώδη, κἀκεῖ σχοινίον περιάψαντες τῷ τραχήλῳ τοῦ εἰδώλου κατορύττουσιν, ὅπου τὴν Χάριλαν ἀπαγξαμένην ἔθαψαν.
<plut.quaes.gr.  13> “τί τὸ πτωχικὸν κρέας παρ' Αἰνιᾶσι” πλείονες  γεγόνασιν Αἰνιάνων μεταναστάσεις. πρῶτον μὲν γὰρ οἰκοῦντες περὶ τὸ Δώτιον πεδίον ἐξέπεσον ὑπὸ Λαπιθῶν εἰς Αἴθικας. ἐκεῖθεν τῆς Μολοσσίας τὴν περὶ τὸν ̓Αραούαν χώραν κατέσχον, ὅθεν ὠνομάσθησαν Παραοῦαι. μετὰ ταῦτα Κίρραν κατέσχον: ἐν δὲ Κίρρῃ καταλεύσαντες Οἴνοκλον τὸν βασιλέα, τοῦ θεοῦ προστάξαντος, εἰς τὴν περὶ τὸν ̓́Ιναχον χώραν  κατέβησαν οἰκουμένην ὑπ' ̓Ιναχιέων καὶ ̓Αχαιῶν. γενομένου δὲ χρησμοῦ τοῖς μὲν ἂν μεταδῶσι τῆς: χώρας ἀποβαλεῖν ἅπασαν, τοῖς δ' ἂν λάβωσι παρ' ἑκόντων καθέξειν, Τέμων, ἀνὴρ ἐλλόγιμος τῶν Αἰνιάνων, ἀναλαβὼν ῥάκια καὶ πήραν ὡς προσαιτήσων ἀφίκετο πρὸς τοὺς ̓Ιναχιεῖς: ὕβρει δὲ καὶ πρὸς γέλωτα τοῦ βασιλέως βῶλον ἐπιδόντος αὐτῷ,  δεξάμενος εἰς τὴν πήραν ἐνέβαλε καὶ ἀφανὴς ἦν ἠγαπηκὼς τὸ δῶρον: ἀπεχώρησε γὰρ εὐθὺς οὐδὲν  προσαιτήσας. οἱ δὲ πρεσβύτεροι θαυμάσαντες ἀνεμιμνήσκοντο τοῦ χρησμοῦ, καὶ τῷ βασιλεῖ προσιόντες ἔλεγον μὴ καταφρονῆσαι μηδὲ προέσθαι τὸν ἄνθρωπον. αἰσθόμενος οὖν ὁ Τέμων τὴν διάνοιαν αὐτῶν ὥρμησε φεύγειν, καὶ διέφυγεν εὐξάμενος τῷ ̓Απόλλωνι  καθ' ἑκατόμβης. ἐκ δὲ τούτου μονομαχοῦσιν οἱ βασιλεῖς, καὶ τὸν τῶν ̓Ιναχιέων ̔Υπέροχον ὁ τῶν Αἰνιάνων Φήμιος ὁρῶν μετὰ κυνὸς αὐτῷ προσφερόμενον οὐκ ἔφη δίκαια ποιεῖν, δεύτερον ἐπάγοντα μαχόμενον: ἀπελαύνοντος δὲ τοῦ ̔Υπερόχου τὸν κύνα   καὶ μεταστρεφομένου, λίθῳ βαλὼν ὁ Φήμιος αὐτὸν ἀναιρεῖ. κτησάμενοι δὲ τὴν χώραν, τοὺς ̓Ιναχιεῖς μετὰ τῶν ̓Αχαιῶν ἐκβαλόντες, τὸν μὲν λίθον ἐκεῖνον ὡς ἱερὸν σέβονται καὶ θύουσιν αὐτῷ καὶ τοῦ ἱερείου τῷ δημῷ περικαλύπτουσιν. ὅταν δὲ τῷ ̓Απόλλωνι  τὴν ἑκατόμβην ἀποδιδῶσι, τῷ Διὶ βοῦν καθιερεύσαντες, μερίδα τοῖς Τέμωνος ἀπογόνοις ἐξαίρετον νέμουσι, καὶ “πτωχικὸν κρέας” ἐπονομάζουσι.
<plut.quaes.gr.  14> “τίνες οἱ παρ' ̓Ιθακησίοις Κολιάδαι καὶ τίς ὁ φάγιλος;'” τῷ ̓Οδυσσεῖ μετὰ τὴν μνηστηροφονίαν οἱ ἐπιτήδειοι τῶν τεθνηκότων ἐπανέστησαν, μεταπεμφθεὶς δ' ὑπ' ἀμφοτέρων διαιτητὴς Νεοπτόλεμος  ἐδικαίωσε τὸν μὲν ̓Οδυσσέα μεταναστῆναι καὶ φεύγειν  ἐκ τῆς Κεφαλληνίας καὶ Ζακύνθου καὶ ̓Ιθάκης ἐφ' αἵματι, τοὺς δὲ τῶν μνηστήρων ἑταίρους καὶ οἰκείους ἀποφέρειν ποινὴν ̓Οδυσσεῖ τῶν εἰς τὸν οἶκον ἀδικημάτων καθ' ἕκαστον ἐνιαυτόν. αὐτὸς μὲν οὖν εἰς ̓Ιταλίαν μετέστη: τὴν δὲ ποινὴν τῷ υἱεῖ καθιερώσας ἀποφέρειν ἐκέλευσε τοὺς ̓Ιθακησίους. ἦν δ' ἄλφιτα οἶνος κηρία ἔλαιον ἅλες ἱερεῖα πρεσβύτερα “φαγίλων:” “φάγιλον” δέ φησιν ̓Αριστοτέλης τὸν ἀμνὸν εἶναι. τοὺς δὲ περὶ Εὔμαιον ἐλευθερώσας ὁ Τηλέμαχος  κατέμιξεν εἰς τοὺς πολίτας, καὶ τὸ γένος ἐστὶ Κολιαδῶν ἀπ' Εὐμαίου καὶ Βουκολιδῶν ἀπὸ Φιλοιτίου.
<plut.quaes.gr.  15> “τίς ἡ ξυλίνη κύων παρὰ Λοκροῖς;'” Φυσκίου  τοῦ ̓Αμφικτύονος υἱὸς ἦν Λοκρός: ἐκ δὲ τούτου καὶ Καβύης ̓Οποῦς. πρὸς ὃν ὁ πατὴρ διενεχθεὶς καὶ  συχνοὺς τῶν πολιτῶν ἀναλαβὼν περὶ ἀποικίας ἐμαντεύετο. τοῦ δὲ θεοῦ φήσαντος κτίζειν πόλιν ὅπουπερ ἂν τύχῃ δηχθεὶς ὑπὸ κυνὸς ξυλίνης, ὑπερβαίνων εἰς τὴν ἑτέραν θάλασσαν ἐπάτησε κυνόσβατον. ἐνοχληθεὶς δὲ τῇ πληγῇ διέτριψεν ἡμέρας αὐτόθι  πλείονας, ἐν αἷς καταμαθὼν τὸ χωρίον ἔκτισε πόλεις Φυσκεῖς; καὶ ̔Υάντειαν, καὶ τὰς ἄλλας, ὅσας οἱ   κληθεντες ̓Οζόλαι Λοκροὶ κατῴκησαν. ̓Οζόλας δὲ Λοκροὺς οἱ μὲν διὰ τὸν Νέσσον, οἱ δὲ τὸν Πύθωνα δράκοντα κληθῆναι λέγουσιν, ἐκβρασθέντας ὑπὸ τῆς θαλάττης καὶ σαπέντας ἐν τῇ τῶν Λοκρῶν χώρᾳ,  τινὲς δὲ κώδια καὶ τραγέας τοὺς ἀνθρώπους φοροῦντας καὶ τὰ πλεῖστα συνόντας αἰπολίοις γενέσθαι δυσώδεις: ἔνιοι δὲ τοὐναντίον πολυάνθεμον τὴν χώραν οὖσαν ὑπ' εὐωδίας τοὔνομα λαβεῖν: ὧν ἐστι καὶ ̓Αρχύτας ὁ ̓Αμφισσεύς: γέγραφε γὰρ οὕτω    τὴν βοτρυοστέφανον μυρίπνουν Μάκυναν ἐραννήν
<plut.quaes.gr.  16> “τί τὸ καλούμενον ὑπὸ Μεγαρέων ἀφάβρωμα” Νῖσος, ἀφ' οὗ προσηγορεύθη Νίσαια, βασιλεύων ἐκ Βοιωτίας ἔγημεν ̓Αβρώτην, ̓Ογχήστου θυγατέρα, Μεγαρέως δ' ἀδελφήν, γυναῖκα καὶ τῷ φρονεῖν ὡς  ἔοικε περιττὴν καὶ σώφρονα διαφερόντως. ἀποθανούσης δ' αὐτῆς, οἵ τε Μεγαρεῖς ἐπένθησαν ἑκουσίως καὶ ὁ Νῖσος ἀιδίαν τινὰ μνήμην καὶ δόξαν αὐτῆς καταστῆναι βουλόμενος ἐκέλευε τὰς ἀστὰς  φορεῖν ἣν ἐκείνη στολὴν ἐφόρει, καὶ τὴν στολὴν  “ἀφάβρωμα” δι' ἐκείνην ὠνόμασε. δοκεῖ δὲ τῇ δόξῃ τῆς γυναικὸς καὶ ὁ θεὸς βοηθῆσαι: πολλάκις γὰρ τὰς ἐσθῆτας ἀλλάξαι βουλομένας τὰς Μεγαρίδας χρησμῷ διεκώλυσε.
<plut.quaes.gr.  17> “τίς ὁ δορίξενος;'” τὸ παλαιὸν ἡ Μεγαρὶς  ᾠκεῖτο κατὰ κώμας, εἰς πέντε μέρη νενεμημένων τῶν πολιτῶν. ἐκαλοῦντο δ' ̔Ηραεῖς καὶ Πιραεῖς καὶ  Μεγαρεῖς καὶ Κυνοσουρεῖς καὶ Τριποδίσκιοι. τῶν δὲ Κορινθίων πόλεμον αὐτοῖς ἐξεργασαμένων πρὸς ἀλλήλους ἀεὶ γὰρ ἐπεβούλευον ὑφ' αὑτοῖς ποιήσασθαι τὴν Μεγαρικήν, ὅμως δι' ἐπιείκειαν ἡμέρως   ἐπολέμουν καὶ συγγενικῶς. τοὺς μὲν γὰρ γεωργοῦντας οὐδεὶς ἠδίκει τὸ παράπαν, τοὺς δ' ἁλισκομένους λύτρον τι τεταγμένον ἔδει καταβαλεῖν, καὶ τοῦτ' ἐλάμβανον ἀφέντες. πρότερον δ' οὐκ εἰσέπραττον, ἀλλ' ὁ λαβὼν αἰχμάλωτον ἀπῆγεν οἴκαδε, καὶ μεταδοὺς  ἁλῶν καὶ τραπέζης ἀπέπεμπεν οἴκαδε. ὁ μὲν οὖν τὰ λύτρα κομίσας ἐπῃνεῖτο καὶ φίλος ἀεὶ διετέλει τοῦ λαβόντος ἐκ δοριαλώτου “δορίξενος” προσαγορευόμενος: ὁ δ' ἀποστερήσας οὐ μόνον παρὰ τοῖς: πολεμίοις ἀλλὰ καὶ παρὰ τοῖς πολίταις ὡς ἄδικος  καὶ ἄπιστος ἠδόξει.
<plut.quaes.gr.  18> “τίς ἡ παλιντοκία;'” Μεγαρεῖς Θεαγένη τὸν τύραννον ἐκβαλόντες, ὀλίγον χρόνον ἐσωφρόνησαν  κατὰ τὴν πολιτείαν: εἶτα πολλὴν κατὰ Πλάτωνα καὶ ἄκρατον αὐτοῖς ἐλευθερίαν τῶν δημαγωγῶν οἰνοχοούντων,  διαφθαρέντες παντάπασι τὰ τ' ἄλλα τοῖς πλουσίοις ἀσελγῶς προσεφέροντο, καὶ παριόντες εἰς τὰς οἰκίας αὐτῶν οἱ πένητες ἠξίουν ἑστιᾶσθαι καὶ δειπνεῖν πολυτελῶς: εἰ δὲ μὴ τυγχάνοιεν, πρὸς βίαν καὶ μεθ' ὕβρεως ἐχρῶντο πᾶσι. τέλος δὲ δόγμα  θέμενοι, τοὺς τόκους ἀνεπράττοντο παρὰ τῶν δανειστῶν οὓς δεδωκότες ἐτύγχανον, “παλιντοκίαν” τὸ γιγνόμενον προσαγορεύσαντες.
<plut.quaes.gr.  19> “τίς ἡ ̓Ανθηδών, περὶ ἧς ἡ Πυθιὰς εἶπε   πῖν' οἶνον τρυγίαν, ἐπεὶ οὐκ ̓Ανθηδόνα ναίεις  ἡ γὰρ ἐν Βοιωτοῖς οὐκ ἔστι πολύοινος;'” τὴν Καλαύρειαν Εἰρήνην τὸ παλαιὸν ὠνόμαζον ἀπὸ γυναικὸς εἰρήνης, ἣν ἐκ Ποσειδῶνος καὶ Μελανθείας τῆς ̓Αλφειοῦ γενέσθαι μυθολογοῦσιν. ὕστερον δὲ τῶν περὶ ̓́Ανθην καὶ ̔Υπέρην αὐτόθι κατοικούντων, ̓Ανθηδονίαν καὶ ̔Υπέρειαν ἐκάλουν τὴν νῆσον. εἶχε δ' ὁ χρησμὸς οὕτως, ὡς ̓Αριστοτέλης φησί,    πῖν' οἶνον τρυγίαν, ἐπεὶ οὐκ ̓Ανθηδόνα ναίεις   οὐδ' ἱερὰν ̔Υπέραν, ὅθι γ' ἄτρυγον οἶνον ἔπινες   ταῦτα μὲν ὁ ̓Αριστοτέλης. ὁ δὲ Μνασιγείτων φησὶν ̔Υπέρης ἀδελφὸν ὄντα τὸν ̓́Ανθον ἔτι νήπιον ἀπολέσθαι, καὶ τὴν̔Υπέρην κατὰ ζήτησιν αὐτοῦ πλανωμένην  εἰς Φερὰς πρὸς ̓́Ακαστον ἐλθεῖν, ὅπου κατὰ τύχην ὁ ̓́Ανθος ἐδούλευεν οἰνοχοεῖν τεταγμένος. ὡς οὖν εἱστιῶντο, τὸν παῖδα προσφέροντα τῇ ἀδελφῇ τὸ ποτήριον ἐπιγνῶναι καὶ εἰπεῖν πρὸς αὐτὴν ἡσυχῆ  πῖν' οἶνον τρυγίαν, ἐπεὶ οὐκ ̓Ανθηδόνα ναίεις.
<plut.quaes.gr.  20> “τίς ὁ λεγόμενος ἐν Πριήνῃ παρὰ δρυῒ  σκότος;'” Σάμιοι καὶ Πριηνεῖς πολεμοῦντες ἀλλήλοις, τὰ μὲν ἄλλα μετρίως ἐβλάπτοντο καὶ ἔβλαπτον, μάχης δὲ μεγάλης γενομένης, χιλίους Σαμίων οἱ Πριηνεῖς ἀπέκτειναν ἑβδόμῳ δ' ὕστερον ἔτει Μιλησίοις συμβαλόντες  παρὰ τὴν καλουμένην δρῦν τοὺς ἀρίστους ὁμοῦ τι καὶ πρώτους ἀπέβαλον τῶν πολιτῶν: ὅτε  καὶ Βίας ὁ σοφὸς εἰς; Σάμον ἐκ Πριήνης πρεσβεύσας εὐδοκίμησε. ταῖς; δὲ Πριηνέων γυναιξὶν ὠμοῦ τοῦ πάθους τούτου καὶ τῆς; συμφορᾶς ἐλεεινῆς γενομένης, ἀρὰ κατέστη καὶ ὅρκος περὶ τῶν μεγίστων “ὁ παρὰ   τῇ δρυῒ σκότος” διὰ τὸ παῖδας αὐτῶν καὶ πατέρας καὶ ἄνδρας ἐκεῖ φονευθῆναι.
<plut.quaes.gr.  21> “τίνες οἱ παρὰ Κρησὶ λεγόμενοι κατακαῦται;'” Τυρρηνούς φασι τοὺς τὰς ̓Αθηναίων θυγατέρας καὶ γυναῖκας ἐκ Βραύρωνος ἁρπάσαντας, ὁπηνίκα Λῆμνον  καὶ ̓́Ιμβρον κατῴκουν, εἶτ' ἐκπεσόντας, εἰς τὴν Λακωνικὴν ἀφικέσθαι καὶ γενέσθαι ἐπιμιξίαν αὐτοῖς μέχρι παίδων γενέσεως πρὸς τὰς ἐγχωρίους γυναῖκας: ἐκ δ' ὑποψίας καὶ διαβολῆς πάλιν ἀναγκασθέντας ἐκλιπεῖν τὴν Λακωνικήν, μετὰ παίδων καὶ γυναικῶν   εἰς Κρήτην κατᾶραι, Πόλλιν ἡγεμόνα καὶ Δελφὸν ἔχοντας. ἐκεῖ δὲ πολεμοῦντας τοῖς κατέχουσι τὴν Κρήτην, πολλοὺς περιορᾶν τῶν ἐν ταῖς μάχαις ἀποθνησκόντων ἀτάφους, τὸ μὲν πρῶτον ἀσχόλους διὰ τὸν πόλεμον ὄντας καὶ τὸν κίνδυνον, ὕστερον δὲ  φεύγοντας ἅπτεσθαι νεκρῶν ἐφθαρμένων ὑπὸ χρόνου καὶ διερρυηκότων. τὸν οὖν Πόλλιν ἐξευρόντα τιμάς τινας καὶ προνομίας καὶ ἀτελείας ἀποδοῦναι τὰς μὲν τοῖς ἱερεῦσι τῶν θεῶν, τὰς δὲ τοῖς ταφεῦσι τῶν τετελευτηκότων, ἐπιφημίσαντα καὶ ταύτας δαίμοσι  χθονίοις, ὅπως ἀναφαίρετοι διαμένοιεν: εἶτα κλήρῳ διαλαχεῖν πρὸς τὸν Δελφόν. ὀνομασθῆναι δὲ τοὺς  μὲν ἱερεῖς, τοὺς δὲ “κατακαύτας” : καὶ πολιτεύεσθαι  μὲν αὐτοὺς καθ' αὑτούς, ἔχειν δὲ μετὰ τῶν ἄλλων φιλανθρώπων καὶ ἄδειαν ἀδικημάτων, οἷς οἱ ἄλλοι Κρῆτες εἰώθασι χρῆσθαι πρὸς ἀλλήλους ἄγοντες  λαθραίως καὶ ἀποφέροντες: ἐκείνους γὰρ οὐδὲν ἀδικεῖν οὐδὲ κλέπτειν οὐδὲν οὐδ' ἀφαιρεῖσθαι.
<plut.quaes.gr.  22> “τίς ὁ παίδων τάφος παρὰ Χαλκιδεῦσι;” Κόθος καὶ Αἶκλος οἱ Ξούθου παῖδες εἰς Εὔβοιαν ἧκον οἰκήσοντες, Αἰολέων τότε τὰ πλεῖστα τῆς νήσου  κατεχόντων. ἦν δὲ τῷ Κόθῳ λόγιον εὖ πράξειν καὶ περιέσεσθαι τῶν πολεμίων, ἐὰν πρίηται τὴν χώραν. ἀποβὰς οὖν μετ' ὀλίγων ἐνέτυχε παίζουσι παιδαρίοις παρὰ τὴν θάλασσαν συμπαίζων οὖν αὐτοῖς  καὶ φιλοφρονούμενος ἔδειξε παίγνια πολλὰ τῶν ξενικῶν.  ὡς δ' ἑώρα τοὺς παῖδας ἐπιθυμοῦντας λαβεῖν, οὐκ ἔφησεν αὐτοῖς δώσειν ἄλλως, εἰ μὴ τῆς γῆς λάβοι παρ' αὐτῶν οἱ δὲ παῖδες: οὕτως ἀναιρούμενοι χαμᾶθεν ἐδίδοσαν καὶ τὰ παίγνια λαβόντες ἀπηλλάγησαν. οἱ δ' Αἰολεῖς αἰσθόμενοι τὸ γεγονός, καὶ  τῶν πολεμίων αὐτοῖς ἐπιπλεόντων, ὑπ' ὀργῆς καὶ λύπης διεχρήσαντο τοὺς παῖδας. ἐτάφησαν δὲ παρὰ τὴν ὁδόν, βαδίζουσιν ἐκ πόλεως ἐπὶ τὸν Εὔριπον, καὶ ὁ τόπος “τάφος παίδων” καλεῖται.
<plut.quaes.gr.  23> “τίς ὁ μιξαρχαγέτας ἐν ̓́Αργει καὶ τίνες οἱ   ἐλάσιοι;'” “μιξαρχαγέταν” τὸν Κάστορα καλοῦσι καὶ νομίζουσι παρ' αὐτοῖς τεθάφθαι: τὸν δὲ Πολυδεύκην  ὡς ἕνα τῶν ̓Ολυμπίων σέβονται. τοὺς δὲ τὰς ἐπιληψίας ἀποτρέπειν δοκοῦντας “ἐλασίους” μὲν ὀνομάζουσι, δοκοῦσι δὲ τῶν ̓Αλεξίδας τῆς ̓Αμφιαράου θυγατρὸς ἀπογόνων εἶναι.
<plut.quaes.gr.  24> “τί τὸ παρ' ̓Αργείοις λεγόμενον ἔγκνισμα;'” τοῖς ἀποβαλοῦσί τινα συγγενῶν ἢ συνήθων ἔθος ἐστὶ μετὰ τὸ πένθος εὐθὺς τῷ ̓Απόλλωνι θύειν, ἡμέραις δ' ὕστερον τριάκοντα τῷ ̔Ερμῇ. νομίζουσι γάρ, ὥσπερ τὰ σώματα τῶν ἀποθανόντων δέχεσθαι   τὴν γῆν, οὕτω τὰς ψυχὰς τὸν ̔Ερμῆν: τοῦ δ' ̓Απόλλωνος τῷ ἀμφιπόλῳ κριθὰς διδόντες λαμβάνουσι κρέας τοῦ ἱερείου, καὶ τὸ πῦρ ἀποσβέσαντες ὡς μεμιασμένον παρ' ἑτέρων δ' ἐναυσάμενοι, τοῦτο τὸ κρέας ὀπτῶσιν “ἔγκνισμα” προσαγορεύοντες
<plut.quaes.gr.  25> “τίς ἀλάστωρ ἀλιτήριος παλαμναῖος;'” οὐ γὰρ πειστέον τοῖς λέγουσιν “ἀλιτηρίους” κεκλῆσθαι τοὺς ἐπιτηροῦντας ἐν τῷ λιμῷ τὸν ἀλοῦντα καὶ διαρπάζοντας: ἀλλ' “ἀλάστωρ” μὲν κέκληται ὁ ἄληστα καὶ πολὺν χρόνον μνημονευθησόμενα δεδρακώς, “ἀλιτήριος  ” δ' ὃν ἀλεύασθαι καὶ φυλάξασθαι διὰ μοχθηρίαν καλῶς εἶχε. ταῦτα, φησὶν ὁ Σωκράτης, ἐν διφθέραις χαλκαῖς γεγράφασι.
<plut.quaes.gr.  26> “τίνος ἔχεται διανοίας τὸ τοὺς ἀπάγοντας εἰς Κασσιοπαίαν τὸν βοῦν ἐξ Αἴνου τὰς παρθένους  προπεμπούσας ἐπᾴδειν ἄχρι τῶν ὅρων  μήποτε νοστήσαιτε φίλην ἐς πατρίδα γαῖαν;  ” Αἰνιᾶνες ὑπὸ Λαπιθῶν ἐξαναστάντες τὸ πρῶτον  ᾤκησαν περὶ τὴν Αἰθακίαν:, εἶτα περὶ τὴν Μολοσσίδα καὶ Κασσιοπαίαν: οὐδὲν δὲ χρηστὸν ἀπὸ τῆς χώρας ἔχοντες, ἀλλὰ καὶ χαλεποῖς χρώμενοι προσοίκοις  εἰς τὸ Κιρραῖον πεδίον ἧκον, Οἰνόκλου τοῦ  βασιλέως ἄγοντος αὐτούς. ἐκεῖ δὲ μεγάλων αὐχμῶν γενομένων, κατὰ χρησμὸν ὡς λέγεται τὸν Οἴνοκλον καταλεύσαντες καὶ πάλιν πλανηθέντες, εἰς ταύτην ἀφίκοντο τὴν χώραν, ἣν νῦν ἔχουσιν, ἀγαθὴν καὶ πάμφορον οὖσαν. ὅθεν εἰκότως εὔχονται τοῖς θεοῖς  εἰς τὴν παλαιὰν πατρίδα μὴ ἐπανελθεῖν, ἀλλ' αὐτοῦ καταμένειν εὐδαιμονοῦντας.
<plut.quaes.gr.  27> “τί δήποτε παρὰ ̔Ροδίοις εἰς τὸ τοῦ ̓Οκριδίωνος ἡρῷον οὐκ εἰσέρχεται κῆρυξ;” ἦ ὅτι ̓́Οχιμος τὴν θυγατέρα Κυδίππην ἐνεγύησεν ̓Οκριδίωνι; Κέρκαφος  δ' ἀδελφὸς ὢν ̓Οχίμου τῆς δὲ παιδὸς ἐρῶν, ἔπεισε τὸν κήρυκα διὰ κηρύκων γὰρ ἔθος ἦν τὸ  μετέρχεσθαι τὰς νύμφας, ὅταν παραλάβῃ τὴν Κυδίππην, πρὸς ἑαυτὸν ἀγαγεῖν. τούτου δὲ πραχθέντος, ὁ μὲν Κέρκαφος ἔχων τὴν κόρην ἔφυγεν, ὕστερον δὲ  τοῦ ̓Οχίμου γηράσαντος ἐπανῆλθε. τοῖς δὲ ̔Ροδίοις ἔθος κατέστη κήρυκα μὴ προσιέναι τῷ τοῦ ̓Οκριδίωνος ἡρῴῳ διὰ τὴν γενομένην ἀδικίαν.
<plut.quaes.gr.  28> “τί δήποτε παρὰ Τενεδίοις εἰς τὸ τοῦ Τένου ἱερὸν οὐκ ἔξεστιν αὐλητὴν εἰσελθεῖν οὐδ' ̓Αχιλλέως  ἐν τῷ ἱερῷ μνησθῆναι” ἦ ὅτι τῆς μητρυιᾶς τὸν Τένην διαβαλούσης ὡς βουλόμενον αὐτῇ συγγενέσθαι Μόλπος ὁ αὐλητὴς τὰ ψευδῆ κατεμαρτύρησεν αὐτοῦ,   διὰ τοῦτο τῷ Τένῃ συνέπεσε φεύγειν: εἰς Τένεδον μετὰ τῆς ἀδελφῆς; ̓Αχιλλεῖ δὲ λέγεται τὴν μητέρα Θέτιν ἰσχυρῶς ἀπαγορεῦσαι μὴ ἀνελεῖν τὸν Τένην ὡς τιμώμενον ὑπ' ̓Απόλλωνος, καὶ παρεγγυῆσαι ἑνὶ  τῶν οἰκετῶν, ὅπως προσέχῃ καὶ ἀναμιμνήσκῃ, μὴ λάθῃ κτείνας ὁ ̓Αχιλλεὺς τὸν Τένην. ἐπεὶ δὲ τὴν Τένεδον κατατρέχων ἐδίωκε τὴν ἀδελφὴν τοῦ Τένου  καλὴν οὖσαν ἀπαντήσας θ' ὁ Τένης ἠμύνετο πρὸ τῆς ἀδελφῆς, καὶ ἡ μὲν ἐξέφυγεν ὁ δὲ Τένης ἀνῃρέθη  ὁ ̓Αχιλλεὺς πεσόντα γνωρίσας, τὸν μὲν οἰκέτην ἀπέκτεινεν, ὅτι παρὼν οὐκ ἀνέμνησε: τὸν δὲ Τένην ἔθαψεν, οὗ νῦν τὸ ἱερόν ἐστι, καὶ οὔτ' αὐλητὴς: εἴσεισιν οὔτ' ̓Αχιλλεὺς ὀνομάζεται.
<plut.quaes.gr.  29> “τίς ὁ παρ' ̓Επιδαμνίοις πωλήτης;'” ̓Επιδάμνιοι  γειτνιῶντες ̓Ιλλυριοῖς ᾐσθάνοντο τοὺς ἐπιμιγνυμένους αὐτοῖς πολίτας γιγνομένους πονηροὺς καὶ φοβούμενοι νεωτερισμὸν ᾑροῦντο πρὸς τὰ τοιαῦτα συμβόλαια καὶ τὰς: ἀμείψεις καθ' ἕκαστον ἐνιαυτὸν ἕνα τῶν δεδοκιμασμένων παρ' αὐτοῖς, ὃς ἐπιφοιτῶν   τοῖς βαρβάροις παρεῖχεν ἀγορὰν καὶ διάθεσιν πᾶσι τοῖς πολίταις “πωλήτης” προσαγορευόμενος.
<plut.quaes.gr.  30> “τίς ἡ περὶ Θρᾴκην ̓Αραίνου ἀκτή;'” ̓́Ανδριοι καὶ Χαλκιδεῖς πλεύσαντες εἰς Θρᾴκην οἰκήσεως ἕνεκα Σάνην μὲν πόλιν ἐκ προδοσίας κοινῇ παρέλαβον,  τὴν δ' ̓́Ακανθον ἐκλελοιπέναι τοὺς βαρβάρους πυνθανόμενοι, δύο κατασκόπους ἔπεμψαν. ὡς δὲ τῇ πόλει προσιόντες παντάπασι πεφευγότας ᾐσθάνοντο  τοὺς πολεμίους, ὁ μὲν Χαλκιδικὸς προεξέδραμεν ὡς καταληψόμενος τοῖς Χαλκιδεῦσι τὴν πόλιν, ὁ δ' ̓́Ανδριος οὐ συνεξανύτων ἠκόντισε τὸ δόρυ, καὶ ταῖς πύλαις ἐμπαρέντος μέγα βοήσας “̓Ανδρίων ἔψη παισὶν   αἰχμῇ προκατειλῆφθαι τὴν πόλιν.” ἐκ τούτου διαφορᾶς γενομένης, ἄνευ πολέμου συνέβησαν ̓Ερυθραίοις καὶ Σαμίοις καὶ Παρίοις χρήσασθαι περὶ πάντων δικασταῖς. ἐπεὶ δ' οἱ μὲν ̓Ερυθραῖοι καὶ οἱ Σάμιοι τὴν ψῆφον ̓Ανδρίοις ἤνεγκαν, οἱ δὲ Πάριοι Χαλκιδεῦσιν,  ἀρὰς ἔθεντο περὶ τὸν τόπον τοῦτον οἱ ̓́Ανδριοι κατ' αὐτῶν μήτε δοῦναι γυναῖκα Παρίοις μήτε λαβεῖν παρ' αὐτῶν καὶ διὰ τοῦτο προσηγόρευσαν “ἀκτὴν ̓Αραίνου,” πρότερον ὀνομαζομένην Δράκοντος
<plut.quaes.gr.  31> “διὰ τί τοῖς θεσμοφορίοις αἱ τῶν ̓Ερετριέων  γυναῖκες οὐ πρὸς πῦρ ἀλλὰ πρὸς ἥλιον ὀπτῶσι τὰ κρέα, καὶ Καλλιγένειαν οὐ καλοῦσιν;'” ἦ ὅτι ταῖς  αἰχμαλώτοις, ἃς ἦγεν ἐκ Τροίας ̓Αγαμέμνων, ἐνταῦθα θεσμοφόρια θύειν πλοῦ δὲ φανέντος ἐξαίφνης συνέβη ἀνήχθησαν ἀτελῆ τὴν θυσίαν καταλιποῦσαι;
<plut.quaes.gr.  32> “τίνες οἱ ἀειναῦται παρὰ Μιλησίοις” τῶν περὶ Θόαντα καὶ Δαμασήνορα τυράννων καταλυθέντων, ἑταιρεῖαι δύο τὴν πόλιν κατέσχον, ὧν ἡ μὲν ἐκαλεῖτο Πλουτὶς ἡ δὲ Χειρομάχα. κρατήσαντες οὖν οἱ δυνατοὶ καὶ τὰ πράγματα περιστήσαντες εἰς τὴν  ἑταιρείαν, ἐβουλεύοντο περὶ τῶν μεγίστων ἐμβαίνοντες εἰς τὰ πλοῖα καὶ πόρρω τῆς γῆς ἐπανάγοντες: συνέβη θεσμοφόρια θύειν, πλοῦ δὲ φανέντος, ἐμβαίνοντες εἰς τὰ πλοῖα καὶ πόρρω τῆς γῆς ἐπανάγοντες:  κυρώσαντες δὲ τὴν γνώμην κατέπλεον, καὶ διὰ τοῦτ' “ἀειναῦται” προσηγορεύθησαν.
<plut.quaes.gr.  33> “τί δήποτε Χαλκιδεῖς τὸν περὶ τὸ Πυρσόφιον τόπον “ἀκμαίων λέσχην” καλοῦσι;'” τὸν Ναύπλιόν φασιν ὑπὸ τῶν ̓Αχαιῶν διωκόμενον Χαλκιδεῖς ἱκετεῦσαι, καὶ τὰ μὲν περὶ τῆς αἰτίας ἀπολογεῖσθαι, τὰ  δ' αὐτὸν ἀντεγκαλεῖν τοῖς ̓Αχαιοῖς. ἐκδιδόναι μὲν οὖν αὐτὸν οἱ Χαλκιδεῖς οὐκ ἐμέλλησαν: δεδιότες δὲ μὴ δόλῳ φονευθῇ, φυλακὴν ἔδοσαν αὐτῷ τοὺς ἀκμάζοντας νεανίσκους καὶ κατέστησαν εἰς τὸν τόπον τοῦτον, ὅπου συνῆσαν ἀλλήλοις ἅμα καὶ τὸν Ναύπλιον  παρεφύλαττον.
<plut.quaes.gr.  34> “τίς ὁ βοῦν εὐεργέτῃ θύσας;'” πλοῖον ὥρμει περὶ τὴν ̓Ιθακησίαν λῃστρικόν, ἐν ᾧ πρεσβύτης ἐτύγχανε μετὰ κεραμίων ἐχόντων πίτταν. τούτῳ τὸν νοῦν κατὰ τύχην προσέσχε πορθμεὺς ̓Ιθακήσιος  ὀνόματι Πυρρίας, καὶ τὸν πρεσβύτην ἐρρύσατο μηδενὸς δεόμενος, ἀλλὰ πεισθεὶς; ὑπ' αὐτοῦ καὶ οἰκτίρας: προσέλαβε δὲ καὶ τῶν κεραμίων, τοῦ πρεσβύτου κελεύσαντος. ἀπαλλαγέντων δὲ τῶν λῃστῶν καὶ γενομένης ἀδείας, ὁ πρεσβύτης τοῖς κεραμίοις τὸν Πυρρίαν  προσαγαγὼν χρυσίον ἐδείκνυεν ἐν αὐτοῖς πολὺ  καὶ ἀργύριον τῇ πίττῃ καταμεμιγμένον. ἐξαίφνης οὖν ὁ Πυρρίας: πλούσιος γενόμενος τὰ τ' ἄλλ' εὖ περιεῖπε τὸν γέροντα καὶ βοῦν ἔθυσεν αὐτῷ. ὃ καὶ παροιμιαζόμενοι λέγουσιν “οὐδεὶς εὐεργέτῃ βοῦν  ἔθυσεν ἀλλ' ἢ Πυρρίας”
<plut.quaes.gr.  35> “τί δήποτε ταῖς κόραις τῶν Βοττιαίων ἔθος ἦν λέγειν χορευούσαις “ἴωμεν εἰς ̓Αθήνας;'” ” Κρῆτὰς  φασιν εὐξαμένους ἀνθρώπων ἀπαρχὴν εἰς Δελφοὺς ἀποστεῖλαι, τοὺς δὲ πεμφθέντας, ὡς ἑώρων οὐδεμίαν  οὖσαν εὐπορίαν, αὐτόθεν εἰς ἀποικίαν ὁρμῆσαι: καὶ πρῶτον μὲν ἐν ̓Ιαπυγίᾳ κατοικῆσαι, ἔπειτα τῆς Θρᾴκης;  τοῦτον τὸν τόπον κατασχεῖν , ἀναμεμιγμένων αὐτοῖς ̓Αθηναίων. ἔοικε γὰρ μὴ διαφθείρειν ὁ Μίνως οὓς ἔπεμπον ̓Αθηναῖοι κατὰ τὸν δασμὸν ἠιθέους, ἀλλὰ κατέχειν παρ' ἑαυτῷ λατρεύοντας. ἐξ ἐκείνων οὖν τινες γεγονότες καὶ νομιζόμενοι Κρῆτες εἰς Δελφοὺς συναπεστάλησαν. ὅθεν αἱ θυγατέρες τῶν Βοττιαίων ἀπομνημονεύουσαι τοῦ γένους ᾖδον ἐν ταῖς ἑορταῖς “ἴωμεν εἰς ̓Αθήνας”
<plut.quaes.gr.  36> “διὰ τί τὸν Διόνυσον αἱ τῶν ̓Ηλείων γυναῖκες ὑμνοῦσαι παρακαλοῦσι βοέῳ ποδὶ παραγίγνεσθαι πρὸς   αὐτάς （ ἔχει δ'' οὕτως ὁ ὕμνος “ ἐλθεῖν, ἣρω Διόνυσε, ̓Αλείων ἐς ναὸν ἁγνὸν σὺν Χαρίτεσσιν ἐς ναὸν τῷ βοέῳ ποδὶ θύων. ” εἶτα δὶς ἐπᾴδουσιν ἄξιε “ταῦρε）”;” ' πότερον ὅτι καὶ βουγενῆ προσαγορεύουσι καὶ ταῦρον ἔνιοι τὸν θεόν, ἢ τῷ μεγάλῳ ποδὶ “βοέῳ  ” λέγουσιν, ὡς “βοῶπιν” ὁ ποιητὴς τὴν μεγαλόφθαλμον καὶ “βουγάιον” τὸν μεγάλαυχον; ἢ μᾶλλον, ὅτι τοῦ βοὸς ὁ ποὺς ἀβλαβής; ἐστι τὸ δὲ κερασφόρον ἐπιβλαβές, οὕτω τὸν θεὸν παρακαλοῦσι πρᾶον ἐλθεῖν καὶ ἄλυπον; ἢ ὅτι καὶ ἀρότου καὶ σπόρου πολλοὶ τὸν θεὸν  ἀρχηγὸν γεγονέναι νομίζουσι;
<plut.quaes.gr.  37> “διὰ τί Ταναγραίοις πρὸ τῆς πόλεως ἔστιν:   ̓Αχίλλειον, τόπος οὕτω προσαγορευόμενος; ' ἔχθρα γὰρ αὐτῷ μᾶλλον ἢ φιλία λέγεται γεγονέναι πρὸς τὴν πόλιν, ἁρπάσαντι μὲν τὴν μητέρα τοῦ Ποιμάνδρου Στρατονίκην, ἀποκτείναντι δ' υἱὸν ̓Εφίππου ̓Ακέστορα” Ποίμανδρος τοίνυν ὁ ̓Εφίππου πατήρ, ἔτι τῆς: Ταναγρικῆς κατὰ κώμας οἰκουμένης, ἐν τῷ καλουμένῳ Στέφοντι πολιορκούμενος ὑπὸ τῶν ̓Αχαιῶν διὰ τὸ μὴ βούλεσθαι συστρατεύειν, ἐξέλιπε τὸ χωρίον ἐκεῖνο νύκτωρ καὶ τὴν Ποιμανδρίαν ἐτείχισε.  παρὼν δὲ Πολύκριθος ὁ ἀρχιτέκτων διαφαυλίζων τὰ ἔργα καὶ καταγελῶν ὑπερήλατο τὴν τάφρον. ὀργισθεὶς  ὁ Ποίμανδρος ὥρμησε λίθον ἐμβαλεῖν αὐτῷ μέγαν, ὃς ἦν αὐτόθι κεκρυμμένος ἐκ παλαιοῦ, νυκτελίοις ἱεροῖς ἐπικείμενος: τοῦτον ἀνασπάσας ὑπ'  ἀγνοίας ὁ Ποίμανδρος ἔβαλε, καὶ τοῦ μὲν Πολυκρίθου διήμαρτε, Λεύκιππον δὲ τὸν υἱὸν ἀπέκτεινεν. ἔδει μὲν οὖν κατὰ τὸν νόμον ἐκ τῆς Βοιωτίας μεταστῆναι, ἐφέστιον καὶ ἱκέτην ξένον γενόμενον: οὐκ ἦν δὲ ῥᾴδιον, ἐμβεβληκότων εἰς: τὴν Ταναγρικὴν  τῶν ̓Αχαιῶν. ἔπεμψεν οὖν ̓́Εφιππον τὸν υἱὸν ̓Αχιλλέως δεησόμενον. ὁ δὲ καὶ τοῦτον εἰσάγει πείσας καὶ Τληπόλεμον τὸν ̔Ηρακλέους καὶ Πηνέλεων τὸν ̔Ιππάλκμου, συγγενεῖς ἅπαντας αὑτῶν ὄντας. ὑφ' ὧν ὁ Ποίμανδρος  εἰς Χαλκίδα συνεκπεμφθεὶς καὶ καθαρθεὶς παρ' ̓Ελεφήνορι  τὸν φόνον, ἐτίμησε τοὺς ἄνδρας καὶ τεμένη πᾶσιν ἐξεῖλεν, ὧν τὸ ̓Αχιλλέως καὶ τοὔνομα διατετήρηκεν.
<plut.quaes.gr.  38> “τίνες οἱ παρὰ Βοιωτοῖς Ψολόεις καὶ τίνες  αἱ ̓Ολεῖαι;' ” τὰς Μινύου θυγατέρας φασὶ Λευκίππην καὶ ̓Αρσινόην καὶ ̓Αλκαθόην μανείσας ἀνθρωπίνων ἐπιθυμῆσαι κρεῶν καὶ διαλαχεῖν περὶ τῶν τέκνων: Λευκίππης λαχούσης , παρασχεῖν ̔́Ιππασον τὸν υἱὸν  διασπάσασθαι: καὶ κληθῆναι τοὺς μὲν ἄνδρας αὐτῶν  δυσειματοῦντας ὑπὸ λύπης καὶ πένθους ψολόεις, αὐτὰς δὲ ὀλείας οἷον ὀλοάς. καὶ μέχρι νῦν ̓Ορχομένιοι τὰς ἀπὸ τοῦ γένους οὕτω καλοῦσι. καὶ γίγνεται παρ' ἐνιαυτὸν ἐν τοῖς ̓Αγριωνίοις φυγὴ  καὶ δίωξις αὐτῶν ὑπὸ τοῦ ἱερέως τοῦ Διονύσου ξίφος ἔχοντος. ἔξεστι δὲ τὴν καταληφθεῖσαν ἀνελεῖν, καὶ ἀνεῖλεν ἐφ' ἡμῶν Ζωίλος ὁ ἱερεύς. ἀπέβη δ' εἰς  οὐδὲν χρηστὸν αὐτοῖς, ἀλλ' ὅ τε Ζωίλος ἐκ τοῦ τυχόντος ἑλκειδίου νοσήσας καὶ διασαπεὶς πολὺν  χρόνον ἐτελεύτησεν, οἳ τ' ̓Ορχομένιοι δημοσίαις βλάβαις καὶ καταδίκαις περιπεσόντες ἐκ τοῦ γένους τὴν ἱερωσύνην μετέστησαν, ἐκ πάντων αἱρούμενοι τὸν ἄριστον.
<plut.quaes.gr.  39> “διὰ τί τοὺς εἰς τὸ Λύκαιον εἰσελθόντας  ἑκουσίως καταλεύουσιν οἱ ̓Αρκάδες: ἂν δ' ὁπ' ἀγνοίας, εἰς ̓Ελευθερὰς ἀποστέλλουσι;'” πότερον ὡς ἐλευθερουμένων αὐτῶν διὰ τὴν ἀπόλυσιν ἔσχεν ὁ λόγος πίστιν, καὶ τοιοῦτόν ἐστι τὸ “εἰς ̓Ελευθεράς” , οἷον τὸ “εἰς ̓Αμελοῦς χώραν” καὶ τὸ “ἣξεις εἰς ̓Αρέσαντος  ἕδος” ἢ κατὰ τὸν μῦθον ἐπεὶ μόνοι τῶν Λυκάωνος  παίδων ̓Ελευθὴρ καὶ Λεβεάδος οὐ μετέσχον τοῦ περὶ  τὸν Δία μιάσματος ἀλλ' εἰς Βοιωτίαν: ἔφυγον, καὶ Λεβαδεῦσιν ἔστιν ἰσοπολιτεία πρὸς ̓Αρκάδας; εἰς ̓Ελευθερὰς οὖν ἀποπέμπουσι τοὺς ἐν τῷ ἀβάτῳ τοῦ Διὸς ἀκουσίως γενομένους. ἢ ὡς ̓Αρχίτιμος ἐν τοῖς ̓Αρκαδικοῖς ἐμβάντας τινὰς κατ' ἄγνοιαν φησιν ὑπ' ̓Αρκάδων παραδοθῆναι Φλιασίοις, ὑπὸ δὲ Φλιασίων Μεγαρεῦσιν, ἐκ δὲ Μεγαρέων εἰς Θήβας κομιζομένους περὶ τὰς ̓Ελευθερὰς ὕδατι καὶ βρονταῖς καὶ διοσημίαις ἄλλαις κατασχεθῆναι: ἀφ' οὗ δὴ καὶ τὸν  τόπον ̓Ελευθερὰς ἔνιοί φασι προσαγορεύεσθαι. τὸ  μέντοι σκιὰν μὴ πίπτειν ἀπὸ τοῦ ἐμβάντος εἰς τὸ Λύκαιον λέγεται μὲν οὐκ ἀληθῶς, ἔσχηκε δὲ πίστιν ἰσχυράν. πότερον τοῦ ἀέρος εἰς νέφη τρεπομένου καὶ σκυθρωπάζοντος ἐπὶ τοῖς εἰσιοῦσιν, ἢ ὅτι θανατοῦται μὲν  ὁ ἐμβάς, τῶν δ' ἀποθανόντων οἱ Πυθαγορικοὶ λέγουσι τὰς; ψυχὰς μὴ ποιεῖν σκιὰν μηδὲ σκαρδαμύττειν; ἢ σκιὰν μὲν ὁ ἥλιος ποιεῖ, τὸν δ' ἣλιον ἀφαιρεῖται τοῦ ἐμβάντος ὁ νόμος; καὶ τοῦτ' αἰνιττόμενοι λέγουσι: καὶ γὰρ ἔλαφος ὁ ἐμβὰς  καλεῖται. διὸ καὶ Κανθαρίωνα τὸν ̓Αρκάδα πρὸς ̓Ηλείους αὐτομολήσαντα πολεμοῦντας ̓Αρκάσι καὶ διαβάντα μετὰ λείας τὸ ἄβατον, καταλυθέντος δὲ  τοῦ πολέμου καὶ φυγόντα εἰς Σπάρτην, ἐξέδοσαν οἱ Λακεδαιμόνιοι τοῖς ̓Αρκάσι, τοῦ θεοῦ κελεύσαντος  ἀποδιδόναι τὸν ἔλαφον.
<plut.quaes.gr.  40> “τίς Εὔνοστος ἣρως ἐν Τανάγρᾳ καὶ διὰ  τίνα αἰτίαν τὸ ἄλσος αὐτοῦ γυναιξὶν ἀνέμβατόν ἐστιν ;” ̓Ελιέως τοῦ Κηφισοῦ καὶ Σκιάδος Εὔνοστος ἦν υἱός, ᾧ φασιν ὑπὸ νύμφης Εὐνόστας ἐκτραφέντι τοῦτο γενέσθαι τοὔνομα. καλὸς δ' ὢν καὶ δίκαιος οὐχ  ἧττον ἦν σώφρων καὶ αὐστηρός: ἐρασθῆναι δ' αὐτοῦ λέγουσιν ̓́Οχναν, μίαν τῶν Κολωνοῦ θυγατέρων  ἀνεψιὰν οὖσαν. ἐπεὶ δὲ πειρῶσαν ὁ Εὔνοστος ἀπετρίψατο, καὶ λοιδορήσας ἀπῆλθεν εἰς τοὺς ἀδελφοὺς κατηγορήσων, ἔφθασεν ἡ παρθένος τοῦτο πράξασα κατ'  ἐκείνου καὶ παρώξυνε τοὺς; ἀδελφοὺς ̓́Εχεμον καὶ Λέοντα καὶ Βουκόλον ἀποκτεῖναι τὸν Εὔνοστον, ὡς πρὸς βίαν αὐτῇ συγγεγενημένον. ἐκεῖνοι μὲν οὖν ἐνεδρεύσαντες ἀπέκτειναν τὸν νεανίσκον. ὁ δ' ̓Ελιεὺς  ἐκείνους ἔδησεν: ἡ δ' ̓́Οχνη μεταμελομένη καὶ γέμουσα  ταραχῆς, ἅμα μὲν αὑτὴν ἀπαλλάξαι θέλουσα τῆς διὰ τὸν ἔρωτα λύπης, ἅμα δ' οἰκτίρουσα τοὺς ἀδελφοὺς; ἐξήγγειλε πρὸς τὸν ̓Ελιέα πᾶσαν τὴν ἀλήθειαν, ἐκεῖνος; δὲ Κολωνῷ. Κολωνοῦ δὲ δικάσαντος, οἱ μὲν ἀδελφοὶ τῆς; ̓́Οχνης ἔφυγον, αὐτὴ δὲ κατεκρήμνισεν  ἑαυτήν, ὡς Μυρτὶς ἡ ̓Ανθηδονία ποιήτρια μελῶν ἱστόρηκε. τοῦ δ' Εὐνόστου τὸ ἡρῷον καὶ τὸ ἄλσος οὕτως ἀνέμβατον ἐτηρεῖτο καὶ ἀπροσπέλαστον γυναιξίν, ὥστε πολλάκις σεισμῶν ἢ αὐχμῶν ἢ διοσημιῶν ἄλλων γενομένων ἀναζητεῖν καὶ πολυπραγμονεῖν   ἐπιμελῶς τοὺς Ταναγραίους, μὴ λέληθε γυνὴ τῷ τόπῳ πλησιάσασα, καὶ λέγειν ἐνίους, ὧν ὁ Κλείδαμος ἦν, ἀνὴρ ἐπιφανής, ἀπηντηκέναι αὐτοῖς τὸν Εὔνοστον ἐπὶ θάλατταν βαδίζοντα λουσόμενον, ὡς: γυναικὸς  ἐμβεβηκυίας εἰς τὸ τέμενος. ἀναφέρει δὲ καὶ Διοκλῆς ἐν τῷ περὶ ἡρῴων συντάγματι δόγμα Ταναγραίων, περὶ ὧν ὁ Κλείδαμος ἀπήγγειλεν.
<plut.quaes.gr.  41> “πόθεν ἐν τῇ Βοιωτίᾳ περὶ τὸν ̓Ελέωνα  ποταμὸς Σκάμανδρος ὠνομάσθη” Δηίμαχος ὁ ̓Ελεῶνος υἱός, ἑταῖρος ὢν ̔Ηρακλέους, μετέσχε τῆς ἐπὶ Τροίαν στρατείας: τοῦ δὲ πολέμου μῆκος ὡς ἔοικε λαμβάνοντος, ἐρασθεῖσαν αὐτοῦ Γλαυκίαν τὴν Σκαμάνδρου θυγατέρα προσδεξάμενος ἔγκυον ἐποίησεν,   εἶτ' αὐτὸς μὲν ἔπεσε μαχόμενος τοῖς Τρωσὶν ἡ δὲ Γλαυκία φοβουμένη κατάφωρος γενέσθαι τῷ ̔Ηρακλεῖ κατέφυγε, καὶ κατεῖπεν αὑτῆς τὸν ἔρωτα καὶ τὴν γενομένην πρὸς τὸν Δηίμαχον ὁμιλίαν. ὁ δ' ἅμα μὲν οἴκτῳ τῆς γυναικὸς ἅμα δὲ χαίρων τῷ ὑπολείπεσθαι  γένος ἀνδρὸς ἀγαθοῦ καὶ συνήθους, ἀνέλαβε τὴν Γλαυκίαν εἰς τὰς ναῦς, καὶ τεκοῦσαν υἱὸν ἀγαγὼν ἐν τῇ Βοιωτίᾳ ἀπέδωκε τῷ ̓Ελέωνι καὶ τὸ παιδίον καὶ αὐτήν. ὠνομάσθη δ' ὁ παῖς; Σκάμανδρος καὶ τῆς χώρας ἐβασίλευσε. καὶ τὸν μὲν ̓́Ιναχον  ποταμὸν ἀπ' αὐτοῦ Σκάμανδρον, τὸ δὲ πλησίον ῥεῦμα Γλαυκίαν ἀπὸ τῆς μητρὸς ὠνόμασεν: ̓Ακίδουσαν  δὲ τὴν κρήνην ἀπὸ τῆς ἑαυτοῦ γυναικός, ἐξ ἦς ἔσχε τρεῖς θυγατέρας, ἃς τιμῶσιν ἄχρι νῦν “παρθένους” προσαγορεύοντες
<plut.quaes.gr.  42> “ἀπὸ τίνος ἐρρήθη τὸ παροιμιῶδες “αὕτα κυρία”;” Δίνων ὁ Ταραντῖνος στρατηγῶν, ἀνὴρ δ' ὢν ἀγαθὸς ἐν τοῖς πολεμικοῖς, ἀποχειροτονησάντων αὐτοῦ  τινα γνώμην τῶν πολιτῶν, ὡς ὁ κῆρυξ ἀνεῖπε τὴν νικῶσαν, αὐτὸς ἀνατείνας τὴν δεξιὰν “ἅδε” εἶπε “κρείσσων:” οὕτω γὰρ ὁ Θεόφραστος ἱστόρηκε. προσιστόρηκε δὲ καὶ ὁ ̓Απολλόδωρος ἐν ̔Ρυτίνῳ, τοῦ  κήρυκος “αὗται πλείους” εἰπόντος, “ἀλλ' αὗται” φάναι “βελτίους” καὶ ἐπικυρῶσαι τὴν τῶν ἐλαττόνων χειροτονίαν.
<plut.quaes.gr.  43> “πόθεν ἡ τῶν ̓Ιθακησίων πόλις ̓Αλαλκομεναὶ προσηγορεύθη” διὰ τὸ τὴν ̓Αντίκλειαν ὑπὸ Σισύφου  βιασθεῖσαν ἐν τῇ παρθενίᾳ τὸν ̓Οδυσσέα συλλαβεῖν: ὑπὸ πλειόνων δ' ἐστὶν εἰρημένον. ̓́Ιστρος δ' ὁ ̓Αλεξανδρεὺς ἐν ὑπομνήμασι προσιστόρηκεν, ὅτι τῷ Λαέρτῃ δοθεῖσα πρὸς γάμον καὶ ἀναγομένη, περὶ τὸ ̓Αλαλκομένιον ἐν τῇ Βοιωτίᾳ τὸν ̓Οδυσσέα  τέκοι, καὶ διὰ τοῦτ' ἐκεῖνος ὥσπερ μητροπόλεως ἀναφέρων τοὔνομα τὴν ἐν ̓Ιθάκῃ πόλιν οὕτω φησὶ προσαγορεύεσθαι.
<plut.quaes.gr.  44> “τίνες ἐν Αἰγίνῃ οἱ μονοφάγοι;'” τῶν ἐπὶ  τὴν Τροίαν στρατευσάντων Αἰγινητῶν πολλοὶ μὲν  ἐν ταῖς μάχαις ἀπώλοντο, πλείονες δὲ κατὰ πλοῦν ὑπὸ τοῦ χειμῶνος ὀλίγους οὖν τοὺς περιλειπομένους οἱ προσήκοντες ὑποδεξάμενοι, τοὺς δ' ἄλλους πολίτας ὁρῶντες ἐν πένθεσι καὶ λύπαις ὄντας, οὔτε χαίρειν ᾤοντο δεῖν φανερῶς οὔτε θύειν τοῖς θεοῖς:  ἀλλὰ κρύφα καὶ κατ' οἰκίαν ἕκαστοι τοὺς σεσῳσμένους ἀνελάμβανον ἑστιάσεσι καὶ φιλοφροσύναις, αὐτοὶ  διακονούμενοι πατράσι καὶ συγγενέσι καὶ ἀδελφοῖς καὶ οἰκείοις, ἀλλοτρίου μηδενὸς παρεισιόντος. ταῦτ' οὖν ἀπομιμούμενοι τῷ Ποσειδῶνι θυσίαν ἄγουσι  τοὺς καλουμένους “θιάσους,” ἐν ᾗ καθ' αὑτοὺς ἐφ'  ἡμέρας ἑκκαίδεκα μετὰ σιωπῆς ἑστιῶνται, δοῦλος δ' οὐ πάρεστιν: εἶτα ποιήσαντες ̓Αφροδίσια διαλύουσι τὴν ἑορτήν: ἐκ δὲ τούτου “μονοφάγοι” καλοῦνται.
<plut.quaes.gr.  45> “διὰ τί τοῦ Λαβρανδέως Διὸς ἐν Καρίᾳ τὸ ἄγαλμα πέλεκυν ἠρμένον οὐχὶ δὲ σκῆπτρον ἢ κεραυνὸν  πεποίηται;'” ὅτι ̔Ηρακλῆς ̔Ιππολύτην ἀποκτείνας καὶ μετὰ τῶν ἄλλων ὅπλων αὐτῆς λαβὼν τὸν πέλεκυν ̓Ομφάλῃ δῶρον δέδωκεν. οἱ δὲ μετ' ̓Ομφάλην Λυδῶν βασιλεῖς ἐφόρουν αὐτὸν ὥς τι τῶν ἄλλων  ἱερῶν ἐκ διαδοχῆς παραλαμβάνοντες, ἄχρι Κανδαύλης  ἀπαξιώσας; ἑνὶ τῶν ἑταίρων φορεῖν ἔδωκεν. ἐπεὶ δὲ Γύγης ἀποστὰς ἐπολέμει πρὸς αὐτόν, ἦλθεν ̓́Αρσηλις ἐκ Μυλασέων ἐπίκουρος τῷ Γύγῃ μετὰ δυνάμεως, καὶ τόν τε Κανδαύλην καὶ τὸν ἑταῖρον αὐτοῦ διαφθείρει, καὶ τὸν πέλεκυν εἰς Καρίαν ἐκόμισε  μετὰ τῶν ἄλλων λαφύρων. καὶ Διὸς ἄγαλμα κατασκευάσας τὸν πέλεκυν ἐνεχείρισε, καὶ Λαβρανδέα τὸν θεὸν προσηγόρευσε: Λυδοὶ γάρ “λάβρυν” τὸν πέλεκυν ὀνομάζουσι.
<plut.quaes.gr.  46> “διὰ τί Τραλλιανοὶ καθαρτῆρα καλοῦσι τὸν   ὄροβον καὶ χρῶνται μάλιστα πρὸς τὰς ἀφοσιώσεις καὶ τοὺς καθαρμούς;'” ἦ ὅτι Λέλεγες καὶ Μινύαι τὸ παλαιὸν ἐξελάσαντες αὐτοὺς τὴν πόλιν καὶ τὴν χώραν  κατεῖχον, ὕστερον δ' οἱ Τραλλιανοὶ κατελθόντες καὶ κρατήσαντες, ὅσοι τῶν Λελέγων οὐ διεφθάρησαν οὐδ' ἔφυγον ἀλλὰ δι' ἀμηχανίαν βίου καὶ ἀσθένειαν ὑπελείφθησαν αὐτόθι, τούτων οὐδένα λόγον ἔχοντες  οὔτε ζώντων οὔτ' ἀπολλυμένων, νόμον ἔθεντο τὸν κτείναντα Μινύην ἢ Λελέγην Τραλλιανῶν καθαρὸν εἶναι, μέδιμνον ὀρόβων ἀπομετρήσαντα τοῖς οἰκείοις τοῦ φονευθέντος;
<plut.quaes.gr.  47> “διὰ τί παρὰ τοῖς ̓Ηλείοις παροιμιῶδές ἐστι   τὸ “δεινότερα Σαμβίκου παθεῖν;'” ” λέγεταί τινα Σάμβικον ̓Ηλεῖον ἔχοντα πολλοὺς ὑφ' ἑαυτῷ συνεργοὺς πολλὰ περικόψαι τῶν ἐν ̓Ολυμπίᾳ χαλκῶν ἀναθημάτων καὶ ἀποδόσθαι, τέλος δὲ συλῆσαι τὸ τῆς ἐπισκόπου ̓Αρτέμιδος ἱερόν: τοῦτο δ' ἐστὶ μὲν ἐν ̓́Ηλιδι, καλεῖται δ', ̓Αριστάρχειον: εὐθὺς οὖν μετὰ ταύτην τὴν ἱεροσυλίαν ἁλόντα βασανίζεσθαι δι' ἐνιαυτοῦ περὶ ἑκάστου τῶν κεκοινωνηκότων ἀνακρινόμενον, καὶ οὕτως ἀποθανεῖν καὶ τὴν παροιμίαν ἐπὶ τοῖς ἐκείνου πάθεσι γενέσθαι.
<plut.quaes.gr.  48> “διὰ τί ἐν Λακεδαίμονι παρὰ τὸ τῶν Λευκιππίδων ἱερὸν ἵδρυται τοῦ ̓Οδυσσέως ἡρῷον;” ̓Εργίαιος, εἷς τῶν Διομήδους ἀπογόνων, ὑπὸ Τημένου  πεισθεὶς; ἐξέκλεψε τὸ παλλάδιον ἐξ ̓́Αργους, συνειδότος Λεάγρου καὶ συνεκκλέπτοντος: ἦν δ' οὗτος  εἷς τῶν Τημένου συνήθων. ὕστερον δὲ τῷ Τημένῳ γενόμενος δι' ὀργῆς ὁ Λέαγρος εἰς Λακεδαίμονα μετέστη τὸ παλλάδιον κομίζων. οἱ δὲ βασιλεῖς  δεξάμενοι προθύμως ἱδρύσαντο πλησίον τοῦ τῶν Λευκιππίδων ἱεροῦ, καὶ πέμψαντες εἰς Δελφοὺς διεμαντεύοντο περὶ σωτηρίας αὐτοῦ καὶ φυλακῆς. ἀνελόντος δὲ τοῦ θεοῦ ἕνα τῶν ὑφελομένων τὸ παλλάδιον  φύλακα ποιεῖσθαι, κατεσκεύασαν αὐτόθι τοῦ ̓Οδυσσέως τὸ ἡρῷον, ἄλλως τε καὶ προσήκειν τῇ πόλει τὸν ἥρωα διὰ τὸν τῆς Πηνελόπης γάμον ὑπολαβόντες
<plut.quaes.gr.  49> “διὰ τί ταῖς Χαλκηδονίαις ἔθος ἐστίν, ὅταν ἀνδράσιν ἀλλοτρίοις ἐντύχωσι, μάλιστα δ' ἄρχουσι,  τὴν ἑτέραν περικαλύπτεσθαι παρειάν;'” πόλεμος ἦν αὐτοῖς πρὸς Βιθυνοὺς ἐκ πάσης παροξυνομένοις προφάσεως Ζειποίτου δὲ βασιλεύσαντος αὐτῶν, πανστρατιᾷ, καὶ Θρᾳκῶν ἐπικουρίας προσγενομένης, ἐπυρπόλουν καὶ κατέτρεχον τὴν χώραν, ἐπιθεμένου  δὲ τοῦ Ζειποίτου περὶ τὸ καλούμενον Φάλιον αὐτοῖς, κακῶς ἀγωνισάμενοι διὰ θράσος καὶ ἀταξίαν ὑπὲρ ὀκτακισχιλίους ἀπέβαλον στρατιώτας: καὶ παντελῶς  μὲν οὐκ ἀνῃρέθησαν τότε , Ζειποίτου Βυζαντίοις χαρισαμένου τὰς διαλύσεις: πολλῆς δὲ τὴν πόλιν  ἐρημίας; ἀνδρῶν κατεχούσης αἱ μὲν πλεῖσται γυναῖκες ὑπ' ἀνάγκης ἀπελευθέροις καὶ μετοίκοις συνῴκησαν αἱ δ' ἀνανδρίαν ἀντὶ τοιούτων ἑλόμεναι γάμων, αὐταὶ δι' αὑτῶν ἔπραττον ὅτου δεηθεῖεν παρὰ δικασταῖς  καὶ ἄρχουσιν, ἀπάγουσαι θάτερον μέρος τοῦ  προσώπου τῆς καλύπτρας αἱ δὲ γεγαμημέναι δι' αἰσχύνην ἀναμιμούμεναι ταύτας ὡς ἑαυτῶν βελτίονας εἰς ἔθος ὅμοιον κατέστησαν.
<plut.quaes.gr.  50> “διὰ τί πρὸς τὸ τοῦ ̓Αγήνορος τέμενος τὰς ὄις προσελαύνοντες οἱ ̓Αργεῖοι βιβάζουσιν” ἦ ὅτι κάλλιστα προβάτων ὁ ̓Αγήνωρ ἐπεμελήθη καὶ πλεῖστα ποίμνια τῶν βασιλέων ἐκτήσατο;
<plut.quaes.gr.  51> “διὰ τί Βαλλαχράδας ἑαυτοὺς ̓Αργείων παῖδες ἐν ἑορτῇ τινι παίζοντες ἀποκαλοῦσιν;'” ἦ ὅτι τοὺς πρώτους ὑπ' ̓Ινάχου καταχθέντας ἐκ τῶν ἄκρων εἰς τὰ πεδία ἀχράσι διατραφῆναι λέγουσιν; ἀχράδας δὲ πρῶτον ἐν Πελοποννήσῳ φανῆναι τοῖς ̔́Ελλησιν, ἔτι   τῆς χώρας ἐκείνης ̓Απίας προσαγορευομένης: ὅθεν ἄπιοι αἱ ἀχράδες ἐπωνομάσθησαν.
<plut.quaes.gr.  52> “τίς ἡ αἰτία, δι' ἣν ̓Ηλεῖοι τὰς ἐνόδας ἵππους ἐκτὸς ὅρων ἀπάγοντες βιβάζουσιν;'” ἦ ὅτι πάντων τῶν βασιλέων φιλιππότατος ὢν ὁ Οἰνόμαος καὶ  μάλιστα τὸ ζῷον ἀγαπήσας τοῦτ' ἐπηράσατο πολλὰ καὶ δεινὰ κατὰ τῶν ἵππους ὀχευόντων ἐν ̓́Ηλιδι, καὶ φοβούμενοι τὴν κατάραν ἐκείνην ἀφοσιοῦνται;
<plut.quaes.gr.  53> “διὰ τί παρὰ Κνωσσίοις ἔθος ἦν ἁρπάζειν τοῖς δανειζομένοις τὸ ἀργύριον” ἦ ὅπως ἀποστεροῦντες  ἔνοχοι τοῖς βιαίοις ὦσι καὶ μᾶλλον κολάζωνται;
<plut.quaes.gr.  54> “τίς ἡ αἰτία, δι' ἣν ἐν Σάμῳ τὴν Δεξικρέοντος ̓Αφροδίτην καλοῦσι” πότερον ὅτι τὰς γυναῖκας αὐτῶν ὑπὸ τρυφῆς; καὶ ὕβρεως ἀκόλαστα ποιούσας Δεξικρέων ἀνὴρ ἀγύρτης καθαρμῷ χρησάμενος ἀπήλλαξεν:  ἢ ὅτι ναύκληρος ὢν ὁ Δεξικρέων ἔπλευσεν εἰς Κύπρον ἐπ' ἐμπορίᾳ, καὶ μέλλοντα γεμίζειν τὴν  ναῦν τὴν ̓Αφροδίτην κελεύειν ὕδωρ ἐμβαλόμενον καὶ μηδὲν ἄλλο πλεῖν τὴν ταχίστην πεισθεὶς δὲ καὶ πολὺ ὕδωρ ἐνθέμενος ἐξέπλευσεν, εἶτα νηνεμίας καὶ γαλήνης ἐν τῷ πελάγει κατασχούσης, διψῶσι τοῖς ἄλλοις  ἐμπόροις καὶ ναυκλήροις ὕδωρ πιπράσκων ἀργύριον πολὺ συνήθροισεν; ἐκ δὲ τούτου κατασκευάσας τὴν  θεὸν ἀφ' ἑαυτοῦ προσηγόρευσεν. εἰ δὴ τοῦτ' ἀληθές ἐστι, φαίνεται οὐχ ἕνα πλουτίσαι, πολλοὺς δὲ σῶσαι δι' ἑνὸς ἡ θεὸς θελήσασα.
<plut.quaes.gr.  55> “διὰ τί τοῖς Σαμίοις, ὅταν τῷ ̔Ερμῇ τῷ χαριδότῃ θύωσι, κλέπτειν ἐφεῖται τῷ βουλομένῳ καὶ λωποδυτεῖν ” ὅτι κατὰ χρησμὸν ἐκ τῆς νήσου μεταστάντες εἰς Μυκάλην ἀπὸ λῃστείας δέκα ἔτη διεγένοντο: καὶ μετὰ ταῦτα πλεύσαντες αὖθις εἰς τὴν  νῆσον, ἐκράτησαν τῶν πολεμίων οἱ Σάμιοι.
<plut.quaes.gr.  56> “ἀπὸ τίνος Πάναιμα τόπος ἐν τῇ Σαμίων νήσῳ καλεῖται;'” ἦ ὅτι φεύγουσαι Διόνυσον αἱ ̓Αμαζόνες ἐκ τῆς ̓Εφεσίων χώρας; εἰς Σάμον διέπλευσαν:  ὁ δὲ ποιησάμενος πλοῖα καὶ διαβὰς μάχην συνῆψε  καὶ πολλὰς αὐτῶν ἀπέκτεινε περὶ τὸν τόπον τοῦτον, ὃν διὰ τὸ πλῆθος τοῦ ῥυέντος αἵματος οἱ θεώμενοι Πάναιμα θαυμάζοντες ἐκάλουν; τῶν δὲ φ ἀποθανεῖν τινες λέγονται περὶ τὸ Φλοιὸν καὶ τὰ ὀστᾶ δείκνυται αὐτῶν: τινὲς δὲ λέγουσι καὶ τὸ Φλοιὸν ἐπ'  ἐκείνων ῥαγῆναι, φθεγγομένων μέγα τι καὶ διάτορον.
<plut.quaes.gr.  57> “ ἀπὸ ποίας αἰτίας ὁ ἀνδρὼν ἐν Σάμῳ πεδήτης καλεῖται;'” τῶν γεωμόρων ἐχόντων τὴν πολιτείαν  μετὰ τὴν Δημοτέλους σφαγὴν καὶ τὴν κατάλυσιν τῆς ἐκείνου μοναρχίας, οἱ Μεγαρεῖς Περινθίοις ἐπεστράτευσαν  ἀποίκοις οὖσι Σαμίων, πέδας κομίζοντες ὡς λέγεται ἐπὶ τοὺς αἰχμαλώτους. ταῦτα δ' οἱ γεωμόροι  πυνθανόμενοι βοήθειαν ἔπεμπον κατὰ τάχος, στρατηγοὺς μὲν ἀποδείξαντες ἐννέα, ναῦς δὲ πληρώσοντες  τριάκοντα, τούτων ἐκπλέουσαι δύο πρὸ τοῦ λιμένος ὑπὸ κεραυνοῦ διεφθάρησαν: οἱ στρατηγοὶ ταῖς ἄλλαις πλεύσαντες ἐνίκων τοὺς Μεγαρέας καὶ  ζῶντας αὐτῶν ἔλαβον ἑξακοσίους. ἐπαρθέντες δὲ τῇ νίκῃ διενοοῦντο καταλύειν, τὴν οἴκοι γεωμόρων ὀλιγαρχίαν, παρέσχον οἱ προεστῶτες τῆς πολιτείας, γράψαντες αὐτοῖς ὅπως τοὺς αἰχμαλώτους τῶν Μεγαρέων κομίσωσι ταῖς αὐτῶν ἐκείνων πέδαις  δεδεμένους. λαβόντες οὖν τὰ γράμματα ταῦτα καὶ δείξαντες κρύφα τισὶ τῶν Μεγαρέων, ἔπεισαν αὐτοὺς  συστῆναι μεθ', αὑτῶν καὶ τὴν πόλιν ἐλευθερῶσαι βουλευομένοις κοινῇ περὶ τῆς πράξεως ἔδοξε τῶν πεδῶν τοὺς κρίκους διακροτῆσαι, καὶ περιθέντας  οὕτω τοῖς σκέλεσι τῶν Μεγαρέων ἀναλαβεῖν πρὸς τὰς ζώνας ἱμᾶσιν, ὅπως μὴ περιρρέωσι μηδ' ἐκβαίνωσιν αὐτῶν ἐν τῷ βαδίζειν χαλαρῶν γενομένων, οὕτω δὲ τοὺς ἄνδρας ἐνσκευάσαντες καὶ ξίφος ἑκάστῳ δόντες, ἐπεὶ κατέπλευσαν εἰς Σάμον καὶ ἀπέβησαν,  ἦγον αὐτοὺς δι' ἀγορᾶς εἰς τὸ βουλευτήριον, ὁμοῦ τι πάντων τῶν γεωμόρων συγκαθεζομένων, εἶτα σημείου δοθέντος, οἱ Μεγαρεῖς προσπεσόντες ἔκτεινον τοὺς ἄνδρας. οὕτω δὲ τῆς πόλεως ἐλευθερωθείσης   τούς τε βουλομένους τῶν Μεγαρέων πολίτας ἐποιήσαντο καὶ κατασκευάσαντες οἶκον εὐμεγέθη τὰς πέδας ἀνέθηκαν, καὶ ἀπὸ τούτου “πεδήτης” ὁ οἶκος ὠνομάσθη.
<plut.quaes.gr.  58> “διὰ τί παρὰ Κῴοις ὁ τοῦ ̔Ηρακλέους ἱερεὺς;  ἐν ̓Αντιμαχείᾳ γυναικείαν ἐνδεδυμένος ἐσθῆτα καὶ τὴν κεφαλὴν ἀναδούμενος μίτρᾳ κατάρχεται τῆς θυσίας;'” ̔Ηρακλῆς ταῖς ἓξ ναυσὶν ἀπὸ Τροίας ἀναχθεὶς ἐχειμάσθη, καὶ τῶν νεῶν διαφθαρεισῶν μιᾷ μόνῃ πρὸς τὴν Κῶν ὑπὸ τοῦ πνεύματος ἐλαυνόμενος  ἐξέπεσε κατὰ τὸν Λακητῆρα καλούμενον, οὐδὲν ἄλλο  περισῴσας ἢ τὰ ὅπλα καὶ τοὺς ἄνδρας. ἐντυχὼν δὲ προβάτοις ᾔτει κριὸν ἕνα παρὰ τοῦ νέμοντος: ὁ δ' ἄνθρωπος ἐκαλεῖτο μὲν ̓Ανταγόρας, ἀκμάζων δὲ τῇ ῥώμῃ τοῦ σώματος ἐκέλευσεν αὑτῷ διαπαλαῖσαι τὸν ̔Ηρακλέα, κἂν καταβάλῃ, τὸν κριὸν φέρεσθαι. καὶ συμπεσόντος αὐτῷ τοῦ ̔Ηρακλέους ἐς χεῖρας, οἱ Μέροπες τῷ ̓Ανταγόρᾳ παραβοηθοῦντες, οἱ δ' ̔́Ελληνες τῷ ̔Ηρακλεῖ, μάχην καρτερὰν συνῆψαν. ἐν λέγεται τῷ πλήθει καταπονούμενος ὁ ̔Ηρακλῆς καταφυγεῖν  πρὸς γυναῖκα Θρᾷτταν καὶ διαλαθεῖν ἐσθῆτι γυναικείᾳ κατακρύψας ἑαυτόν. ἐπεὶ δὲ τῶν Μερόπων  αὖθις κρατήσας καὶ καθαρθεὶς ἐγάμει τὴν ̓Αλκιόπου, ἀνέλαβε στολὴν ἀνθίνην. διὸ θύει μὲν ὁ ἱερεὺς ὅπου τὴν μάχην συνέβη γενέσθαι, τὰς δὲ νύμφας οἱ γαμοῦντες  δεξιοῦνται γυναικείαν στολὴν περιθέμενοι.
<plut.quaes.gr.  59> “πόθεν ἐν Μεγάροις γένος ἁμαξοκυλιστῶν;'” ἐπὶ τῆς ἀκολάστου δημοκρατίας, ἣ καὶ τὴν παλιντοκίαν ἐποίησε καὶ τὴν ἱεροσυλίαν, ἐπορεύετο θεωρία  Πελοποννησίων εἰς Δελφοὺς διὰ τῆς Μεγαρικῆς καὶ  κατηυλίσθησαν ἐν Αἰγείροις παρὰ τὴν λίμνην μετὰ παίδων καὶ γυναικῶν ὡς ἔτυχεν ἐν ταῖς ἁμάξαις. τῶν δὲ Μεγαρέων οἱ θρασύτατοι μεθυσθέντες, ὕβρει καὶ ὠμότητι τὰς ἁμάξας ἀνακυλίσαντες εἰς τὴν λίμνην ἐνεώσαντο ὥστε πολλοὺς ἀποπνιγῆναι τῶν θεωρῶν. οἱ μὲν οὖν Μεγαρεῖς δι' ἀταξίαν τῆς πολιτείας ἠμέλησαν τοῦ ἀδικήματος, οἱ δ' ̓Αμφικτύονες, ἱερᾶς τῆς θεωρίας οὔσης, ἐπιστραφέντες τοὺς μὲν  φυγῇ τοὺς δὲ θανάτῳ τῶν ἐναγῶν ἐζημίωσαν. οἱ δ' ἀπὸ τοῦ γένους ̔ “ἁμαξοκυλισταί” προσηγορεύθησαν.
