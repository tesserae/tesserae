<eur. heraclid. 1> Πάλαι ποτ' ἐστὶ τοῦτ' ἐμοὶ δεδογμένον:
<eur. heraclid. 2> ὁ μὲν δίκαιος τοῖς πέλας πέφυκ' ἀνὴρ
<eur. heraclid. 3> &λτ;βοηθός, αὐτὸς συμφοραῖσιν ἐμπλακείς,&γτ;
<eur. heraclid. 4> ὁ δ' ἐς τὸ κέρδος λῆμ' ἔχων ἀνειμένον
<eur. heraclid. 5> πόλει τ' ἄχρηστος καὶ συναλλάσσειν βαρύς,
<eur. heraclid. 5> αὑτῷ δ' ἄριστος: οἶδα δ' οὐ λόγῳ μαθών.
<eur. heraclid. 6> ἐγὼ γὰρ αἰδοῖ καὶ τὸ συγγενὲς σέβων,
<eur. heraclid. 7> ἐξὸν κατ' ̓́Αργος ἡσύχως ναίειν, πόνων
<eur. heraclid. 8> πλείστων μετέσχον εἷς ἀνὴρ ̔Ηρακλέει,
<eur. heraclid. 9> ὅτ' ἦν μεθ' ἡμῶν: νῦν δ', ἐπεὶ κατ' οὐρανὸν
<eur. heraclid. 10> ναίει, τὰ κείνου τέκν' ἔχων ὑπὸ πτεροῖς
<eur. heraclid. 11> σῴζω τάδ' αὐτὸς δεόμενος σωτηρίας.
<eur. heraclid. 12> ἐπεὶ γὰρ αὐτῶν γῆς ἀπηλλάχθη πατήρ,
<eur. heraclid. 13> πρῶτον μὲν ἡμᾶς ἤθελ' Εὐρυσθεὺς κτανεῖν:
<eur. heraclid. 14> ἀλλ' ἐξέδραμεν, καὶ πόλις μὲν οἴχεται,
<eur. heraclid. 15> ψυχὴ δ' ἐσώθη. φεύγομεν δ' ἀλώμενοι
<eur. heraclid. 16> ἄλλην ἀπ' ἄλλης ἐξορισθέντες πόλιν.
<eur. heraclid. 17> πρὸς τοῖς γὰρ ἄλλοις καὶ τόδ' Εὐρυσθεὺς κακοῖς
<eur. heraclid. 18> ὕβρισμ' ἐς ἡμᾶς ἠξίωσεν ὑβρίσαι:
<eur. heraclid. 19> πέμπων ὅπου γῆς πυνθάνοιθ' ἱδρυμένους
<eur. heraclid. 20> κήρυκας ἐξαιτεῖ τε κἀξείργει χθονός,
<eur. heraclid. 21> πόλιν προτείνων ̓́Αργος οὐ σμικρὸν φίλην
<eur. heraclid. 22> ἐχθράν τε θέσθαι, χαὐτὸν εὐτυχοῦνθ' ἅμα.
<eur. heraclid. 23> οἱ δ' ἀσθενῆ μὲν τἀπ' ἐμοῦ δεδορκότες,
<eur. heraclid. 24> σμικροὺς δὲ τούσδε καὶ πατρὸς τητωμένους,
<eur. heraclid. 25> τοὺς κρείσσονας σέβοντες ἐξείργουσι γῆς.
<eur. heraclid. 26> ἐγὼ δὲ σὺν φεύγουσι συμφεύγω τέκνοις
<eur. heraclid. 27> καὶ σὺν κακῶς πράσσουσι συμπράσσω κακῶς,
<eur. heraclid. 28> ὀκνῶν προδοῦναι, μή τις ὧδ' εἴπῃ βροτῶν:
<eur. heraclid. 29> ̓́Ιδεσθ', ἐπειδὴ παισὶν οὐκ ἔστιν πατήρ,
<eur. heraclid. 30> ̓Ιόλαος οὐκ ἤμυνε συγγενὴς γεγώς.
<eur. heraclid. 31> πάσης δὲ χώρας ̔Ελλάδος τητώμενοι,
<eur. heraclid. 32> Μαραθῶνα καὶ σύγκληρον ἐλθόντες χθόνα
<eur. heraclid. 33> ἱκέται καθεζόμεσθα βώμιοι θεῶν
<eur. heraclid. 34> προσωφελῆσαι: πεδία γὰρ τῆσδε χθονὸς
<eur. heraclid. 35> δισσοὺς κατοικεῖν Θησέως παῖδας λόγος
<eur. heraclid. 36> κλήρῳ λαχόντας ἐκ γένους Πανδίονος,
<eur. heraclid. 37> τοῖσδ' ἐγγὺς ὄντας: ὧν ἕκατι τέρμονας
<eur. heraclid. 38> κλεινῶν ̓Αθηνῶν τήνδ' ἀφικόμεσθ' ὁδόν.
<eur. heraclid. 39> δυοῖν γερόντοιν δὲ στρατηγεῖται φυγή:
<eur. heraclid. 40> ἐγὼ μὲν ἀμφὶ τοῖσδε καλχαίνων τέκνοις,
<eur. heraclid. 41> ἡ δ' αὖ τὸ θῆλυ παιδὸς ̓Αλκμήνη γένος
<eur. heraclid. 42> ἔσωθε ναοῦ τοῦδ' ὑπηγκαλισμένη
<eur. heraclid. 43> σῴζει: νέας γὰρ παρθένους αἰδούμεθα
<eur. heraclid. 44> ὄχλῳ πελάζειν κἀπιβωμιοστατεῖν.
<eur. heraclid. 45> ̔́Υλλος δ' ἀδελφοί θ' οἷσι πρεσβεύει γένος
<eur. heraclid. 46> ζητοῦς' ὅπου γῆς πύργον οἰκιούμεθα,
<eur. heraclid. 47> ἢν τῆσδ' ἀπωθώμεσθα πρὸς βίαν χθονός.
<eur. heraclid. 48> ὦ τέκνα τέκνα, δεῦρο, λαμβάνεσθ' ἐμῶν
<eur. heraclid. 49> πέπλων: ὁρῶ κήρυκα τόνδ' Εὐρυσθέως
<eur. heraclid. 50> στείχοντ' ἐφ' ἡμᾶς, οὗ διωκόμεσθ' ὕπο
<eur. heraclid. 51> πάσης ἀλῆται γῆς ἀπεστερημένοι.
<eur. heraclid. 52> ὦ μῖσος, εἴθ' ὄλοιο χὠ πέμψας &λτ;ς'&γτ; ἀνήρ,
<eur. heraclid. 53> ὡς πολλὰ δὴ καὶ τῶνδε γενναίῳ πατρὶ
<eur. heraclid. 54> ἐκ τοῦδε ταὐτοῦ στόματος ἤγγειλας κακά.
<eur. heraclid. 55> ἦ που καθῆσθαι τήνδ' ἕδραν καλὴν δοκεῖς
<eur. heraclid. 56> πόλιν τ' ἀφῖχθαι σύμμαχον, κακῶς φρονῶν:
<eur. heraclid. 57> οὐ γάρ τις ἔστιν ὃς πάροιθ' αἱρήσεται
<eur. heraclid. 58> τὴν σὴν ἀχρεῖον δύναμιν ἀντ' Εὐρυσθέως.
<eur. heraclid. 59> χώρει: τί μοχθεῖς ταῦτ'; ἀνίστασθαί σε χρὴ
<eur. heraclid. 60> ἐς ̓́Αργος, οὗ σε λεύσιμος μένει δίκη.
<eur. heraclid. 61> οὐ δῆτ', ἐπεί μοι βωμὸς ἀρκέσει θεοῦ,
<eur. heraclid. 62> ἐλευθέρα τε γαῖ' ἐν ᾗ βεβήκαμεν.
<eur. heraclid. 63> βούλῃ πόνον μοι τῇδε προσθεῖναι χερί;
<eur. heraclid. 64> οὔτοι βίᾳ γέ μ' οὐδὲ τούσδ' ἄξεις λαβών.
<eur. heraclid. 65> γνώσῃ σύ: μάντις δ' ἦσθ' ἄρ' οὐ καλὸς τάδε.
<eur. heraclid. 66> οὐκ ἂν γένοιτο τοῦτ' ἐμοῦ ζῶντός ποτε.
<eur. heraclid. 67> ἄπερρ': ἐγὼ δὲ τούσδε, κἂν σὺ μὴ θέλῃς,
<eur. heraclid. 68> ἄξω νομίζων, οὗπέρ εἰς', Εὐρυσθέως.
<eur. heraclid. 69> ὦ τὰς ̓Αθήνας δαρὸν οἰκοῦντες χρόνον,
<eur. heraclid. 70> ἀμύνεθ': ἱκέται δ' ὄντες ἀγοραίου Διὸς
<eur. heraclid. 71> βιαζόμεσθα καὶ στέφη μιαίνεται
<eur. heraclid. 72> πόλει τ' ὄνειδος καὶ θεῶν ἀτιμίαν.
<eur. heraclid. 73> ἔα ἔα: τίς ἡ βοὴ βωμοῦ πέλας
<eur. heraclid. 74> ἕστηκε; ποίαν συμφορὰν δείξει τάχα;
<eur. heraclid. 75> ἴδετε τὸν γέροντ' ἀμαλὸν ἐπὶ πέδῳ χύμενον: ὦ τάλας
<eur. heraclid. 76> πρὸς τοῦ ποτ' ἐν γῇ πτῶμα δύστηνον πίτνεις;
<eur. heraclid. 77> ὅδ' ὦ ξένοι με σοὺς ἀτιμάζων θεοὺς
<eur. heraclid. 78> ἕλκει βιαίως Ζηνὸς ἐκ προβωμίων.
<eur. heraclid. 80> σὺ δ' ἐκ τίνος γῆς, ὦ γέρον, τετράπτολιν
<eur. heraclid. 81> ξύνοικον ἦλθες λαόν; ἦ πέραθεν ἁλίῳ πλάτᾳ
<eur. heraclid. 82> κατέχετ' ἐκλιπόντες Εὐβοῖδ' ἀκτάν;
<eur. heraclid. 83> οὐ νησιώτην, ὦ ξένοι, τρίβω βίον,
<eur. heraclid. 85> ἀλλ' ἐκ Μυκηνῶν σὴν ἀφίγμεθα χθόνα.
<eur. heraclid. 86> ὄνομα τί σε, γέρον, Μυκηναῖος ὠνόμαζεν λεώς;
<eur. heraclid. 87> τὸν ̔Ηράκλειον ἴστε που παραστάτην
<eur. heraclid. 88> ̓Ιόλαον: οὐ γὰρ σῶμ' ἀκήρυκτον τόδε.
<eur. heraclid. 90> οἶδ' εἰσακούσας καὶ πρίν: ἀλλὰ τοῦ ποτ' ἐν χειρὶ σᾷ
<eur. heraclid. 91> κομίζεις κόρους νεοτρεφεῖς; φράσον.
<eur. heraclid. 92> ̔Ηρακλέους οἵδ' εἰσὶ παῖδες, ὦ ξένοι,
<eur. heraclid. 93> ἱκέται σέθεν τε καὶ πόλεως ἀφιγμένοι.
<eur. heraclid. 95> τί χρέος; ἦ λόγων πόλεος, ἔνεπέ μοι, μελόμενοι τυχεῖν;
<eur. heraclid. 96> μήτ' ἐκδοθῆναι μήτε πρὸς βίαν θεῶν
<eur. heraclid. 97> τῶν σῶν ἀποσπασθέντες εἰς ̓́Αργος μολεῖν.
<eur. heraclid. 98> ἀλλ' οὔτι τοῖς σοῖς δεσπόταις τάδ' ἀρκέσει,
<eur. heraclid. 100> οἳ σοῦ κρατοῦντες ἐνθάδ' εὑρίσκουσί σε.
<eur. heraclid. 101> εἰκὸς θεῶν ἱκτῆρας αἰδεῖσθαι, ξένε,
<eur. heraclid. 102> καὶ μὴ βιαίῳ χειρὶ δαιμόνων ἀπολιπεῖν σφ' ἕδη:
<eur. heraclid. 103> πότνια γὰρ Δίκα τάδ' οὐ πείσεται.
<eur. heraclid. 105> ἔκπεμπέ νυν γῆς τούσδε τοὺς Εὐρυσθέως,
<eur. heraclid. 106> κοὐδὲν βιαίῳ τῇδε χρήσομαι χερί.
<eur. heraclid. 107> ἄθεον ἱκεσίαν μεθεῖναι πέλει ξένων προστροπάν.
<eur. heraclid. 108> καλὸν δέ γ' ἔξω πραγμάτων ἔχειν πόδα,
<eur. heraclid. 110> εὐβουλίας τυχόντα τῆς ἀμείνονος.
<eur. heraclid. 111> οὔκουν τυράννοις τῆσδε γῆς φράσαντά σε
<eur. heraclid. 112> χρῆν ταῦτα τολμᾶν, ἀλλὰ μὴ βίᾳ ξένους
<eur. heraclid. 113> θεῶν ἀφέλκειν, γῆν σέβοντ' ἐλευθέραν;
<eur. heraclid. 114> τίς δ' ἐστὶ χώρας τῆσδε καὶ πόλεως ἄναξ;
<eur. heraclid. 115> ἐσθλοῦ πατρὸς παῖς Δημοφῶν ὁ Θησέως.
<eur. heraclid. 116> πρὸς τοῦτον ἁγὼν ἆρα τοῦδε τοῦ λόγου
<eur. heraclid. 117> μάλιστ' ἂν εἴη: τἄλλα δ' εἴρηται μάτην.
<eur. heraclid. 118> καὶ μὴν ὅδ' αὐτὸς ἔρχεται σπουδὴν ἔχων
<eur. heraclid. 119> ̓Ακάμας τ' ἀδελφός, τῶνδ' ἐπήκοοι λόγων.
<eur. heraclid. 120> ἐπείπερ ἔφθης πρέσβυς ὢν νεωτέρους
<eur. heraclid. 121> βοηδρομήσας τήνδ' ἐπ' ἐσχάραν Διός,
<eur. heraclid. 122> λέξον, τίς ὄχλον τόνδ' ἀθροίζεται τύχη;
<eur. heraclid. 123> ἱκέται κάθηνται παῖδες οἵδ' ̔Ηρακλέους
<eur. heraclid. 124> βωμὸν καταστέψαντες, ὡς ὁρᾷς, ἄναξ,
<eur. heraclid. 125> πατρός τε πιστὸς ̓Ιόλεως παραστάτης.
<eur. heraclid. 126> τί δῆτ' ἰυγμῶν ἥδ' ἐδεῖτο συμφορά;
<eur. heraclid. 127> βίᾳ νιν οὗτος τῆσδ' ἀπ' ἐσχάρας ἄγειν
<eur. heraclid. 128> ζητῶν βοὴν ἔστησε κἄσφηλεν γόνυ
<eur. heraclid. 129> γέροντος, ὥστε μ' ἐκβαλεῖν οἴκτῳ δάκρυ.
<eur. heraclid. 130> καὶ μὴν στολήν γ' ̔́Ελληνα καὶ ῥυθμὸν πέπλων
<eur. heraclid. 131> ἔχει, τὰ δ' ἔργα βαρβάρου χερὸς τάδε.
<eur. heraclid. 132> σὸν δὴ τὸ φράζειν ἐστί, μὴ μέλλειν &λτ;δ'&γτ;, ἐμοὶ
<eur. heraclid. 133> ποίας ἀφῖξαι δεῦρο γῆς ὅρους λιπών;
<eur. heraclid. 134> ̓Αργεῖός εἰμι: τοῦτο γὰρ θέλεις μαθεῖν:
<eur. heraclid. 135> ἐφ' οἷσι δ' ἥκω καὶ παρ' οὗ λέγειν θέλω.
<eur. heraclid. 136> πέμπει Μυκηνῶν δεῦρό μ' Εὐρυσθεὺς ἄναξ
<eur. heraclid. 137> ἄξοντα τούσδε: πολλὰ δ' ἦλθον, ὦ ξένε,
<eur. heraclid. 138> δίκαι' ὁμαρτῇ δρᾶν τε καὶ λέγειν ἔχων.
<eur. heraclid. 139> ̓Αργεῖος ὢν γὰρ αὐτὸς ̓Αργείους ἄγω
<eur. heraclid. 140> ἐκ τῆς ἐμαυτοῦ τούσδε δραπέτας χθονός,
<eur. heraclid. 141> νόμοισι τοῖς ἐκεῖθεν ἐψηφισμένους
<eur. heraclid. 142> θανεῖν: δίκαιοι δ' ἐσμὲν οἰκοῦντες πόλιν
<eur. heraclid. 143> αὐτοὶ καθ' αὑτῶν κυρίους κραίνειν δίκας.
<eur. heraclid. 144> πολλῶν δὲ κἄλλων ἑστίας ἀφιγμένοι
<eur. heraclid. 145> ἐν τοῖσιν αὐτοῖς τοισίδ' ἕσταμεν λόγοις,
<eur. heraclid. 146> κοὐδεὶς ἐτόλμης' ἴδια προσθέσθαι κακά.
<eur. heraclid. 147> ἀλλ' ἤ τιν' ἐν σοὶ μωρίαν ἐσκεμμένοι
<eur. heraclid. 148> δεῦρ' ἦλθον ἢ κίνδυνον ἐξ ἀμηχάνων
<eur. heraclid. 149> ῥίπτοντες, εἴτ' οὖν εἴτε μὴ γενήσεται
<eur. heraclid. 150> &λτ;τὰ ς' ὧδ' ἀσύνετα καὶ φρενῶν τητώμενα&γτ;.
<eur. heraclid. 150> οὐ γὰρ φρενήρη γ' ὄντα ς' ἐλπίζουσί που
<eur. heraclid. 151> μόνον τοσαύτης ἣν ἐπῆλθον ̔Ελλάδος
<eur. heraclid. 152> τὰς τῶνδ' ἀβούλως συμφορὰς κατοικτιεῖν.
<eur. heraclid. 153> φέρ' ἀντίθες γάρ: τούσδε τ' ἐς γαῖαν παρεὶς
<eur. heraclid. 154> ἡμᾶς τ' ἐάσας ἐξάγειν, τί κερδανεῖς;
<eur. heraclid. 155> τὰ μὲν παρ' ἡμῶν τοιάδ' ἔστι σοι λαβεῖν,
<eur. heraclid. 156> ̓́Αργους τοσήνδε χεῖρα τήν τ' Εὐρυσθέως
<eur. heraclid. 157> ἰσχὺν ἅπασαν τῇδε προσθέσθαι πόλει.
<eur. heraclid. 158> ἢν δ' ἐς λόγους τε καὶ τὰ τῶνδ' οἰκτίσματα
<eur. heraclid. 159> βλέψας πεπανθῇς, ἐς πάλην καθίσταται
<eur. heraclid. 160> δορὸς τὸ πρᾶγμα: μὴ γὰρ ὡς μεθήσομεν
<eur. heraclid. 161> δόξῃς ἀγῶνος τούσδ' ἄτερ χαλυβδικοῦ.
<eur. heraclid. 162> τί δῆτα φήσεις, ποῖα πεδί' ἀφαιρεθείς,
<eur. heraclid. 163> τί ῥυσιασθείς, πόλεμον ̓Αργείοις ἔχειν;
<eur. heraclid. 164> ποίοις δ' ἀμύνων συμμάχοις, τίνος δ' ὕπερ
<eur. heraclid. 165> θάψεις νεκροὺς πεσόντας; ἦ κακὸν λόγον
<eur. heraclid. 166> κτήσῃ πρὸς ἀστῶν, εἰ γέροντος οὕνεκα,
<eur. heraclid. 167> τύμβου, τὸ μηδὲν ὄντος, ὡς εἰπεῖν ἔπος,
<eur. heraclid. 168> παίδων &λτ;τε&γτ; τῶνδ' ἐς ἄντλον ἐμβήσῃ πόδα:
<eur. heraclid. 169> παρεὶς τὸ λῷστον ἐλπίδ' εὑρήσεις μόνον,
<eur. heraclid. 170> καὶ τοῦτο πολλῷ τοῦ παρόντος ἐνδεές.
<eur. heraclid. 171> κακῶς γὰρ ̓Αργείοισιν οἵδ' ὡπλισμένοις
<eur. heraclid. 172> μάχοιντ' ἂν ἡβήσαντες, εἴ &λτ;τι&γτ; τοῦτό σε
<eur. heraclid. 173> ψυχὴν ἐπαίρει, χοὐν μέσῳ πολὺς χρόνος
<eur. heraclid. 174> ἐν ᾧ διεργασθεῖτ' ἄν. ἀλλ' ἐμοὶ πιθοῦ:
<eur. heraclid. 175> δοὺς μηδέν, ἀλλὰ τἄμ' ἐῶν ἄγειν ἐμὲ
<eur. heraclid. 176> κτῆσαι Μυκήνας, μηδ' ὅπερ φιλεῖτε δρᾶν
<eur. heraclid. 177> πάθῃς σὺ τοῦτο, τοὺς ἀμείνονας παρὸν
<eur. heraclid. 178> φίλους ἑλέσθαι, τοὺς κακίονας λαβεῖν.
<eur. heraclid. 179> τίς ἂν δίκην κρίνειεν ἢ γνοίη λόγον,
<eur. heraclid. 180> πρὶν ἂν παρ' ἀμφοῖν μῦθον ἐκμάθῃ σαφῶς;
<eur. heraclid. 181> ἄναξ, ὑπάρχει γὰρ τόδ' ἐν τῇ σῇ χθονί,
<eur. heraclid. 182> εἰπεῖν ἀκοῦσαί τ' ἐν μέρει πάρεστί μοι,
<eur. heraclid. 183> κοὐδείς μ' ἀπώσει πρόσθεν, ὥσπερ ἄλλοθι.
<eur. heraclid. 184> ἡμῖν δὲ καὶ τῷδ' οὐδέν ἐστιν ἐν μέσῳ:
<eur. heraclid. 185> ἐπεὶ γὰρ ̓́Αργους οὐ μέτεσθ' ἡμῖν ἔτι,
<eur. heraclid. 186> ψήφῳ δοκῆσαν, ἀλλὰ φεύγομεν πάτραν,
<eur. heraclid. 187> πῶς ἂν δικαίως ὡς Μυκηναίους ἄγοι
<eur. heraclid. 188> ὅδ' ὄντας ἡμᾶς, οὓς ἀπήλασαν χθονός;
<eur. heraclid. 189> ξένοι γάρ ἐσμεν. ἢ τὸν ̔Ελλήνων ὅρον
<eur. heraclid. 190> φεύγειν δικαιοῦθ' ὅστις ἂν τἄργος φύγῃ;
<eur. heraclid. 191> οὔκουν ̓Αθήνας γ': οὐ γὰρ ̓Αργείων φόβῳ
<eur. heraclid. 192> τοὺς ̔Ηρακλείους παῖδας ἐξελῶσι γῆς.
<eur. heraclid. 193> οὐ γάρ τι Τραχίς ἐστιν οὐδ' ̓Αχαιικὸν
<eur. heraclid. 194> πόλισμ', ὅθεν σὺ τούσδε, τῇ δίκῃ μὲν οὔ,
<eur. heraclid. 195> τὸ δ' ̓́Αργος ὀγκῶν, οἷάπερ καὶ νῦν λέγεις,
<eur. heraclid. 196> ἤλαυνες ἱκέτας βωμίους καθημένους.
<eur. heraclid. 197> εἰ γὰρ τόδ' ἔσται καὶ λόγους κρινοῦσι σούς,
<eur. heraclid. 198> οὐκ οἶδ' ̓Αθήνας τάσδ' ἐλευθέρας ἔτι.
<eur. heraclid. 199> ἀλλ' οἶδ' ἐγὼ τὸ τῶνδε λῆμα καὶ φύσιν:
<eur. heraclid. 200> θνῄσκειν θελήσους': ἡ γὰρ αἰσχύνη &λτ;πάρος&γτ;
<eur. heraclid. 201> τοῦ ζῆν παρ' ἐσθλοῖς ἀνδράσιν νομίζεται.
<eur. heraclid. 202> πόλει μὲν ἀρκεῖ: καὶ γὰρ οὖν ἐπίφθονον
<eur. heraclid. 203> λίαν ἐπαινεῖν ἐστι, πολλάκις δὲ δὴ
<eur. heraclid. 204> καὐτὸς βαρυνθεὶς οἶδ' ἄγαν αἰνούμενος.
<eur. heraclid. 205> σοὶ δ' ὡς ἀνάγκη τούσδε βούλομαι φράσαι
<eur. heraclid. 206> σῴζειν, ἐπείπερ τῆσδε προστατεῖς χθονός.
<eur. heraclid. 207> Πιτθεὺς μέν ἐστι Πέλοπος, ἐκ δὲ Πιτθέως
<eur. heraclid. 208> Αἴθρα, πατὴρ δ' ἐκ τῆσδε γεννᾶται σέθεν
<eur. heraclid. 209> Θησεύς. πάλιν δὲ τῶνδ' ἄνειμί σοι γένος.
<eur. heraclid. 210> ̔Ηρακλέης ἦν Ζηνὸς ̓Αλκμήνης τε παῖς,
<eur. heraclid. 211> κείνη δὲ Πέλοπος θυγατρός. αὐτανεψίων
<eur. heraclid. 212> πατὴρ ἂν εἴη σός τε χὠ τούτων γεγώς.
<eur. heraclid. 213> γένους μὲν ἥκεις ὧδε τοῖσδε, Δημοφῶν:
<eur. heraclid. 214> ἃ δ' ἐκτὸς ἤδη τοῦ προσήκοντός σε δεῖ
<eur. heraclid. 215> τεῖσαι λέγω σοι παισί: φημὶ γάρ ποτε
<eur. heraclid. 216> σύμπλους γενέσθαι τῶνδ' ὑπασπίζων πατρὶ
<eur. heraclid. 217> ζωστῆρα Θησεῖ τὸν πολυκτόνον μέτα,
<eur. heraclid. 217a> &λτ; &γτ;
<eur. heraclid. 217b> &λτ; &γτ;
<eur. heraclid. 218> ̔́Αιδου τ' ἐρυμνῶν ἐξανήγαγεν μυχῶν
<eur. heraclid. 219> πατέρα σόν: ̔Ελλὰς πᾶσα τοῦτο μαρτυρεῖ.
<eur. heraclid. 220> ὧν ἀντιδοῦναί ς' οἵδ' ἀπαιτοῦσιν χάριν
<eur. heraclid. 221> [μήτ' ἐκδοθῆναι μήτε πρὸς βίαν θεῶν
<eur. heraclid. 222> τῶν σῶν ἀποσπασθέντες ἐκπεσεῖν χθονός.
<eur. heraclid. 223> σοὶ γὰρ τόδ' αἰσχρὸν χωρίς, ἔν τε πόλει κακόν,
<eur. heraclid. 224> ἱκέτας ἀλήτας συγγενεῖς — οἴμοι, κακῶν:
<eur. heraclid. 225> βλέψον πρὸς αὐτοὺς βλέψον — ἕλκεσθαι βίᾳ].
<eur. heraclid. 226> ἀλλ' ἄντομαί σε καὶ καταστέφω χεροῖν,
<eur. heraclid. 227> μὴ πρὸς γενείου, μηδαμῶς ἀτιμάσῃς
<eur. heraclid. 228> τοὺς ̔Ηρακλείους παῖδας ἐς χέρας λαβεῖν:
<eur. heraclid. 229> γενοῦ δὲ τοῖσδε συγγενής, γενοῦ φίλος
<eur. heraclid. 230> πατὴρ ἀδελφὸς δεσπότης: ἅπαντα γὰρ
<eur. heraclid. 231> τἄλλ' ἐστὶ κρείσσω πλὴν ὑπ' ̓Αργείοις πεσεῖν.
<eur. heraclid. 232> ᾤκτιρ' ἀκούσας τούσδε συμφορᾶς, ἄναξ.
<eur. heraclid. 233> τὴν δ' εὐγένειαν τῆς τύχης νικωμένην
<eur. heraclid. 234> νῦν δὴ μάλιστ' ἐσεῖδον: οἵδε γὰρ πατρὸς
<eur. heraclid. 235> ἐσθλοῦ γεγῶτες δυστυχοῦς' ἀναξίως.
<eur. heraclid. 236> τρισσαί μ' ἀναγκάζουσι συννοίας ὁδοί,
<eur. heraclid. 237> ̓Ιόλαε, τοὺς σοὺς μὴ παρώσασθαι λόγους:
<eur. heraclid. 238> τὸ μὲν μέγιστον Ζεὺς ἐφ' οὗ σὺ βώμιος
<eur. heraclid. 239> θακεῖς νεοσσῶν τήνδ' ἔχων πανήγυριν:
<eur. heraclid. 240> τὸ συγγενές τε καὶ τὸ προυφείλειν καλῶς
<eur. heraclid. 241> πράσσειν παρ' ἡμῶν τούσδε πατρῴαν χάριν:
<eur. heraclid. 242> τό τ' αἰσχρόν, οὗπερ δεῖ μάλιστα φροντίσαι:
<eur. heraclid. 243> εἰ γὰρ παρήσω τόνδε συλᾶσθαι βίᾳ
<eur. heraclid. 244> ξένου πρὸς ἀνδρὸς βωμόν, οὐκ ἐλευθέραν
<eur. heraclid. 245> οἰκεῖν δοκήσω γαῖαν, ̓Αργείων δ' ὄκνῳ
<eur. heraclid. 246> ἱκέτας προδοῦναι: καὶ τάδ' ἀγχόνης πέλας.
<eur. heraclid. 247> ἀλλ' ὤφελες μὲν εὐτυχέστερος μολεῖν,
<eur. heraclid. 248> ὅμως δὲ καὶ νῦν μὴ τρέσῃς ὅπως σέ τις
<eur. heraclid. 249> σὺν παισὶ βωμοῦ τοῦδ' ἀποσπάσει βίᾳ.
<eur. heraclid. 250> σὺ δ' ̓́Αργος ἐλθὼν ταῦτά τ' Εὐρυσθεῖ φράσον,
<eur. heraclid. 251> πρὸς τοῖσδέ τ', εἴ τι τοισίδ' ἐγκαλεῖ ξένοις,
<eur. heraclid. 252> δίκης κυρήσειν: τούσδε δ' οὐκ ἄξεις ποτέ.
<eur. heraclid. 253> οὐδ' ἢν δίκαιον ᾖ τι καὶ νικῶ λόγῳ;
<eur. heraclid. 254> καὶ πῶς δίκαιον τὸν ἱκέτην ἄγειν βίᾳ;
<eur. heraclid. 255> οὔκουν ἐμοὶ τόδ' αἰσχρὸν ἀλλ' &λτ;οὐ&γτ; σοὶ βλάβος;
<eur. heraclid. 256> ἐμοί γ', ἐάν σοι τούσδ' ἐφέλκεσθαι μεθῶ.
<eur. heraclid. 257> σὺ δ' ἐξόριζε, κᾆτ' ἐκεῖθεν ἄξομεν.
<eur. heraclid. 258> σκαιὸς πέφυκας τοῦ θεοῦ πλείω φρονῶν.
<eur. heraclid. 259> δεῦρ', ὡς ἔοικε, τοῖς κακοῖσι φευκτέον.
<eur. heraclid. 260> ἅπασι κοινὸν ῥῦμα δαιμόνων ἕδρα.
<eur. heraclid. 261> ταῦτ' οὐ δοκήσει τοῖς Μυκηναίοις ἴσως.
<eur. heraclid. 262> οὔκουν ἐγὼ τῶν ἐνθάδ' εἰμὶ κύριος;
<eur. heraclid. 263> βλάπτων &λτ;γ'&γτ; ἐκείνους μηδὲν ἢν σὺ σωφρονῇς.
<eur. heraclid. 264> βλάπτεσθ', ἐμοῦ γε μὴ μιαίνοντος θεούς.
<eur. heraclid. 265> οὐ βούλομαί σε πόλεμον ̓Αργείοις ἔχειν.
<eur. heraclid. 266> κἀγὼ τοιοῦτος: τῶνδε δ' οὐ μεθήσομαι.
<eur. heraclid. 267> ἄξω γε μέντοι τοὺς ἐμοὺς ἐγὼ λαβών.
<eur. heraclid. 268> οὐκ ἆρ' ἐς ̓́Αργος ῥᾳδίως ἄπει πάλιν.
<eur. heraclid. 269> πειρώμενος δὴ τοῦτό γ' αὐτίκ' εἴσομαι.
<eur. heraclid. 270> κλαίων ἄρ' ἅψῃ τῶνδε κοὐκ ἐς ἀμβολάς.
<eur. heraclid. 271> μὴ πρὸς θεῶν κήρυκα τολμήσῃς θενεῖν.
<eur. heraclid. 272> εἰ μή γ' ὁ κῆρυξ σωφρονεῖν μαθήσεται.
<eur. heraclid. 273> ἄπελθε: καὶ σὺ τοῦδε μὴ θίγῃς, ἄναξ.
<eur. heraclid. 274> στείχω: μιᾶς γὰρ χειρὸς ἀσθενὴς μάχη.
<eur. heraclid. 275> ἥξω δὲ πολλὴν ̓́Αρεος ̓Αργείου λαβὼν
<eur. heraclid. 276> πάγχαλκον αἰχμὴν δεῦρο. μυρίοι δέ με
<eur. heraclid. 277> μένουσιν ἀσπιστῆρες Εὐρυσθεύς τ' ἄναξ
<eur. heraclid. 278> αὐτὸς στρατηγῶν: ̓Αλκάθου δ' ἐπ' ἐσχάτοις
<eur. heraclid. 279> καραδοκῶν τἀνθένδε τέρμασιν μένει.
<eur. heraclid. 280> λαμπρὸς δ' ἀκούσας σὴν ὕβριν φανήσεται
<eur. heraclid. 281> σοὶ καὶ πολίταις γῇ τε τῇδε καὶ φυτοῖς:
<eur. heraclid. 282> μάτην γὰρ ἥβην ὧδέ γ' ἂν κεκτῄμεθα
<eur. heraclid. 283> πολλὴν ἐν ̓́Αργει, μή σε τιμωρούμενοι.
<eur. heraclid. 284> φθείρου: τὸ σὸν γὰρ ̓́Αργος οὐ δέδοικ' ἐγώ.
<eur. heraclid. 285> ἐνθένδε δ' οὐκ ἔμελλες αἰσχύνας ἐμὲ
<eur. heraclid. 286> ἄξειν βίᾳ τούσδ': οὐ γὰρ ̓Αργείων πόλιν
<eur. heraclid. 287> ὑπήκοον τήνδ' ἀλλ' ἐλευθέραν ἔχω.
<eur. heraclid. 288> ὥρα προνοεῖν, πρὶν ὅροις πελάσαι
<eur. heraclid. 289> στρατὸν ̓Αργείων:
<eur. heraclid. 290> μάλα δ' ὀξὺς ̓́Αρης ὁ Μυκηναίων,
<eur. heraclid. 291> ἐπὶ τοῖσι δὲ δὴ μᾶλλον ἔτ' ἢ πρίν.
<eur. heraclid. 292> πᾶσι γὰρ οὗτος κήρυξι νόμος,
<eur. heraclid. 293> δὶς τόσα πυργοῦν τῶν γιγνομένων.
<eur. heraclid. 294> πόσα νιν λέξειν βασιλεῦσι δοκεῖς,
<eur. heraclid. 295> ὡς δείν' ἔπαθεν καὶ παρὰ μικρὸν
<eur. heraclid. 296> ψυχὴν ἦλθεν διακναῖσαι;
<eur. heraclid. 297> οὐκ ἔστι τοῦδε παισὶ κάλλιον γέρας,
<eur. heraclid. 298> ἢ πατρὸς ἐσθλοῦ κἀγαθοῦ πεφυκέναι:
<eur. heraclid. 299> [γαμεῖν τ' ἀπ' ἐσθλῶν: ὃς δὲ νικηθεὶς πόθῳ
<eur. heraclid. 300> κακοῖς ἐκοινώνησεν, οὐκ ἐπαινέσω,
<eur. heraclid. 301> τέκνοις ὄνειδος οὕνεχ' ἡδονῆς λιπεῖν:]
<eur. heraclid. 302> τὸ δυστυχὲς γὰρ ηὑγένει' ἀμύνεται
<eur. heraclid. 303> τῆς δυσγενείας μᾶλλον: ἡμεῖς γὰρ κακῶν
<eur. heraclid. 304> ἐς τοὔσχατον πεσόντες ηὕρομεν φίλους
<eur. heraclid. 305> καὶ ξυγγενεῖς τούσδ', οἳ τοσῆσδ' οἰκουμένης
<eur. heraclid. 306> ̔Ελληνίδος γῆς τῶνδε προύστησαν μόνοι.
<eur. heraclid. 307> δότ', ὦ τέκν', αὐτοῖς χεῖρα δεξιάν, δότε,
<eur. heraclid. 308> ὑμεῖς τε παισί, καὶ πέλας προσέλθετε.
<eur. heraclid. 309> ὦ παῖδες, ἐς μὲν πεῖραν ἤλθομεν φίλων:
<eur. heraclid. 310> ἢν δ' οὖν ποθ' ὑμῖν νόστος ἐς πάτραν φανῇ
<eur. heraclid. 311> καὶ δώματ' οἰκήσητε καὶ τιμὰς πατρὸς
<eur. heraclid. 312> &λτ; πάλιν λάβητε, τῆσδε κοιράνους χθονὸς&γτ;
<eur. heraclid. 313> σωτῆρας αἰεὶ καὶ φίλους νομίζετε,
<eur. heraclid. 314> καὶ μήποτ' ἐς γῆν ἐχθρὸν αἴρεσθαι δόρυ
<eur. heraclid. 315> μέμνησθέ μοι τήνδ', ἀλλὰ φιλτάτην πόλιν
<eur. heraclid. 315> πασῶν νομίζετ'. ἄξιοι δ' ὑμῖν σέβειν
<eur. heraclid. 316> οἳ γῆν τοσήνδε καὶ Πελασγικὸν λεὼν
<eur. heraclid. 317> ἡμῶν ἐνηλλάξαντο πολεμίους ἔχειν,
<eur. heraclid. 318> πτωχοὺς ἀλήτας εἰσορῶντες ἀλλ' ὅμως
<eur. heraclid. 319> [οὐκ ἐξέδωκαν οὐδ' ἀπήλασαν χθονός].
<eur. heraclid. 320> ἐγὼ δὲ καὶ ζῶν &λτ;εὐγενῆ ς' οὐ παύσομαι
<eur. heraclid. 320a> πᾶσιν προφαίνων&γτ; καὶ θανών, ὅταν θάνω,
<eur. heraclid. 321> πολλῷ ς' ἐπαίνῳ Θησέως ἑστὼς πέλας
<eur. heraclid. 322> ὑψηλὸν ἀρῶ καὶ λέγων τάδ' εὐφρανῶ,
<eur. heraclid. 323> ὡς εὖ τ' ἐδέξω καὶ τέκνοισιν ἤρκεσας
<eur. heraclid. 324> τοῖς ̔Ηρακλείοις, εὐγενὴς δ' ἀν' ̔Ελλάδα
<eur. heraclid. 325> σῴζεις πατρῴαν δόξαν, ἐξ ἐσθλῶν δὲ φὺς
<eur. heraclid. 326> οὐδὲν κακίων τυγχάνεις γεγὼς πατρός,
<eur. heraclid. 327> παύρων μετ' ἄλλων: ἕνα γὰρ ἐν πολλοῖς ἴσως
<eur. heraclid. 328> εὕροις ἂν ὅστις ἐστὶ μὴ χείρων πατρός.
<eur. heraclid. 329> ἀεί ποθ' ἥδε γαῖα τοῖς ἀμηχάνοις
<eur. heraclid. 330> σὺν τῷ δικαίῳ βούλεται προσωφελεῖν.
<eur. heraclid. 331> τοιγὰρ πόνους δὴ μυρίους ὑπὲρ φίλων
<eur. heraclid. 332> ἤνεγκε, καὶ νῦν τόνδ' ἀγῶν' ὁρῶ πέλας.
<eur. heraclid. 333> σοί τ' εὖ λέλεκται καὶ τὰ τῶνδ' αὐχῶ, γέρον,
<eur. heraclid. 334> τοιαῦτ' ἔσεσθαι: μνημονεύσεται χάρις.
<eur. heraclid. 335> κἀγὼ μὲν ἀστῶν σύλλογον ποιήσομαι,
<eur. heraclid. 336> τάξω δ', ὅπως ἂν τὸν Μυκηναίων στρατὸν
<eur. heraclid. 337> πολλῇ δέχωμαι χειρί: πρῶτα μὲν σκοποὺς
<eur. heraclid. 338> πέμψω πρὸς αὐτόν, μὴ λάθῃ με προσπεσών:
<eur. heraclid. 339> ταχὺς γὰρ ̓́Αργει πᾶς ἀνὴρ βοηδρόμος:
<eur. heraclid. 340> μάντεις δ' ἀθροίσας θύσομαι. σὺ δ' ἐς δόμους
<eur. heraclid. 341> σὺν παισὶ χώρει, Ζηνὸς ἐσχάραν λιπών.
<eur. heraclid. 342> εἰσὶν γὰρ οἵ σου, κἂν ἐγὼ θυραῖος ὦ,
<eur. heraclid. 343> μέριμναν ἕξους'. ἀλλ' ἴθ' ἐς δόμους, γέρον.
<eur. heraclid. 344> οὐκ ἂν λίποιμι βωμόν: εὐξόμεσθα δὲ
<eur. heraclid. 345> ἱκέται μένοντες ἐνθάδ' εὖ πρᾶξαι πόλιν:
<eur. heraclid. 346> ὅταν δ' ἀγῶνος τοῦδ' ἀπαλλαχθῇς καλῶς,
<eur. heraclid. 347> ἴμεν πρὸς οἴκους. θεοῖσι δ' οὐ κακίοσιν
<eur. heraclid. 348> χρώμεσθα συμμάχοισιν ̓Αργείων, ἄναξ:
<eur. heraclid. 349> τῶν μὲν γὰρ ̔́Ηρα προστατεῖ, Διὸς δάμαρ,
<eur. heraclid. 350> ἡμῶν δ' ̓Αθάνα. φημὶ δ' εἰς εὐπραξίαν
<eur. heraclid. 351> καὶ τοῦθ' ὑπάρχειν, θεῶν ἀμεινόνων τυχεῖν:
<eur. heraclid. 352> νικωμένη γὰρ Παλλὰς οὐκ ἀνέξεται.
<eur. heraclid. 353> εἰ σὺ μέγ' αὐχεῖς, ἕτεροι
<eur. heraclid. 354> σοῦ πλέον οὐ μέλονται,
<eur. heraclid. 355> ξεῖν' &λτ;ἀπ'&γτ; ̓Αργόθεν ἐλθών,
<eur. heraclid. 356> μεγαληγορίαισι δ' ἐμὰς
<eur. heraclid. 357> φρένας οὐ φοβήσεις.
<eur. heraclid. 358> μήπω ταῖς μεγάλαισιν οὕ-
<eur. heraclid. 359> τω καὶ καλλιχόροις ̓Αθά-
<eur. heraclid. 360> ναις εἴη: σὺ δ' ἄφρων, ὅ τ' ̓́Αρ-
<eur. heraclid. 361> γει Σθενέλου τύραννος.
<eur. heraclid. 362> ὃς πόλιν ἐλθὼν ἑτέραν
<eur. heraclid. 363> οὐδὲν ἐλάσσον' ̓́Αργους,
<eur. heraclid. 364> θεῶν ἱκτῆρας ἀλάτας
<eur. heraclid. 365> καὶ ἐμᾶς χθονὸς ἀντομένους ξένος ὢν βιαίως
<eur. heraclid. 366> ἕλκεις, οὐ βασιλεῦσιν εἴ-
<eur. heraclid. 367> ξας, οὐκ ἄλλο δίκαιον εἰ-
<eur. heraclid. 368> πών: ποῦ ταῦτα καλῶς ἂν εἴ-
<eur. heraclid. 370> η παρά γ' εὖ φρονοῦσιν;
<eur. heraclid. 371> εἰρήνα μὲν ἐμοί γ' ἀρέ-
<eur. heraclid. 372> σκει: σοὶ δ', ὦ κακόφρων ἄναξ,
<eur. heraclid. 373> λέγω, εἰ πόλιν ἥξεις,
<eur. heraclid. 374> οὐχ οὕτως ἃ δοκεῖς κυρή-
<eur. heraclid. 375> σεις: οὐ σοὶ μόνῳ ἔγχος οὐδ'
<eur. heraclid. 376> ἰτέα κατάχαλκος.
<eur. heraclid. 377> ἀλλ', ὦ πολέμων ἐρα-
<eur. heraclid. 378> στά, μή μοι δορὶ συνταρά-
<eur. heraclid. 379> ξῃς τὰν εὖ χαρίτων ἔχου-
<eur. heraclid. 380> σαν πόλιν, ἀλλ' ἀνάσχου.
<eur. heraclid. 381> ὦ παῖ, τί μοι σύννοιαν ὄμμασιν φέρων
<eur. heraclid. 382> ἥκεις; νέον τι πολεμίων λέξεις πέρι;
<eur. heraclid. 383> μέλλουσιν ἢ πάρεισιν ἢ τί πυνθάνῃ;
<eur. heraclid. 384> οὐ γάρ τι μὴ ψεύσῃς γε κήρυκος λόγους:
<eur. heraclid. 385> ὁ γὰρ στρατηγὸς εὐτυχὴς τὰ πρόσθεν ὢν
<eur. heraclid. 386> εἶσιν, σάφ' οἶδα, καὶ μάλ' οὐ σμικρὸν φρονῶν,
<eur. heraclid. 387> ἐς τὰς ̓Αθήνας. ἀλλά τοι φρονημάτων
<eur. heraclid. 388> ὁ Ζεὺς κολαστὴς τῶν ἄγαν ὑπερφρόνων.
<eur. heraclid. 389> ἥκει στράτευμ' ̓Αργεῖον Εὐρυσθεύς τ' ἄναξ:
<eur. heraclid. 390> ἐγώ νιν αὐτὸς εἶδον. ἄνδρα γὰρ χρεών,
<eur. heraclid. 391> ὅστις στρατηγεῖν φης' ἐπίστασθαι καλῶς,
<eur. heraclid. 392> οὐκ ἀγγέλοισι τοὺς ἐναντίους ὁρᾶν.
<eur. heraclid. 393> πεδία μὲν οὖν γῆς ἐς τάδ' οὐκ ἐφῆκέ πω
<eur. heraclid. 394> στρατόν, λεπαίαν δ' ὀφρύην καθήμενος
<eur. heraclid. 395> σκοπεῖ （δόκησιν δὴ τόδ' ἂν λέγοιμί σοι）
<eur. heraclid. 396> ποίᾳ προσάξει στρατόπεδον τοσόνδ' ὅροις
<eur. heraclid. 397> ἐν ἀσφαλεῖ τε τῆσδ' ἱδρύσεται χθονός.
<eur. heraclid. 398> καὶ τἀμὰ μέντοι πάντ' ἄραρ' ἤδη καλῶς:
<eur. heraclid. 399> πόλις τ' ἐν ὅπλοις, σφάγιά θ' ἡτοιμασμένα
<eur. heraclid. 400> ἕστηκεν οἷς χρὴ ταῦτα τέμνεσθαι θεῶν,
<eur. heraclid. 401> θυηπολεῖται δ' ἄστυ μάντεων ὕπο.
<eur. heraclid. 403> χρησμῶν δ' ἀοιδοὺς πάντας εἰς ἓν ἁλίσας
<eur. heraclid. 404> ἤλεγξα καὶ βέβηλα καὶ κεκρυμμένα
<eur. heraclid. 405> [λόγια παλαιά, τῇδε γῇ σωτήρια].
<eur. heraclid. 406> καὶ τῶν μὲν ἄλλων διάφορ' ἐστὶ θεσφάτοις
<eur. heraclid. 407> πόλλ': ἓν δὲ πᾶσι γνῶμα ταὐτὸν ἐμπρέπει:
<eur. heraclid. 408> σφάξαι κελεύουσίν με παρθένον κόρῃ
<eur. heraclid. 409> Δήμητρος, ἥτις ἐστὶ πατρὸς εὐγενοῦς,
<eur. heraclid. 402> τροπαῖά τ' ἐχθρῶν καὶ πόλει σωτήριαν.
<eur. heraclid. 410> ἐγὼ δ' ἔχω μέν, ὡς ὁρᾷς, προθυμίαν
<eur. heraclid. 411> τοσήνδ' ἐς ὑμᾶς: παῖδα δ' οὔτ' ἐμὴν κτενῶ
<eur. heraclid. 412> οὔτ' ἄλλον ἀστῶν τῶν ἐμῶν ἀναγκάσω
<eur. heraclid. 413> ἄκονθ': ἑκὼν δὲ τίς κακῶς οὕτω φρονεῖ,
<eur. heraclid. 414> ὅστις τὰ φίλτατ' ἐκ χερῶν δώσει τέκνα;
<eur. heraclid. 415> καὶ νῦν πυκνὰς ἂν συστάσεις ἂν εἰσίδοις,
<eur. heraclid. 416> τῶν μὲν λεγόντων ὡς δίκαιον ἦν ξένοις
<eur. heraclid. 417> ἱκέταις ἀρήγειν, τῶν δὲ μωρίαν ἐμοῦ
<eur. heraclid. 418> κατηγορούντων: εἰ δὲ δὴ δράσω τόδε,
<eur. heraclid. 419> οἰκεῖος ἤδη πόλεμος ἐξαρτύεται.
<eur. heraclid. 420> ταῦτ' οὖν ὅρα σὺ καὶ συνεξεύρισχ' ὅπως
<eur. heraclid. 421> αὐτοί τε σωθήσεσθε καὶ πέδον τόδε,
<eur. heraclid. 422> κἀγὼ πολίταις μὴ διαβληθήσομαι.
<eur. heraclid. 423> οὐ γὰρ τυραννίδ' ὥστε βαρβάρων ἔχω:
<eur. heraclid. 424> ἀλλ', ἢν δίκαια δρῶ, δίκαια πείσομαι.
<eur. heraclid. 425> ἀλλ' ἦ πρόθυμον οὖσαν οὐκ ἐᾷ θεὸς
<eur. heraclid. 426> ξένοις ἀρήγειν τήνδε χρῄζουσιν πόλιν;
<eur. heraclid. 427> ὦ τέκν', ἔοιγμεν ναυτίλοισιν, οἵτινες
<eur. heraclid. 428> χειμῶνος ἐκφυγόντες ἄγριον μένος
<eur. heraclid. 429> ἐς χεῖρα γῇ συνῆψαν, εἶτα χερσόθεν
<eur. heraclid. 430> πνοιαῖσιν ἠλάθησαν ἐς πόντον πάλιν.
<eur. heraclid. 431> οὕτω δὲ χἠμεῖς τῆσδ' ἀπωθούμεσθα γῆς
<eur. heraclid. 432> ἤδη πρὸς ἀκταῖς ὄντες ὡς σεσωμένοι.
<eur. heraclid. 433> οἴμοι: τί δῆτ' ἔτερψας ὦ τάλαινά με
<eur. heraclid. 434> ἐλπὶς τότ', οὐ μέλλουσα διατελεῖν χάριν;
<eur. heraclid. 435> συγγνωστὰ γάρ τοι καὶ τὰ τοῦδ', εἰ μὴ θέλει
<eur. heraclid. 436> κτείνειν πολιτῶν παῖδας: αἰνέσαι δ' ἔχω
<eur. heraclid. 437> καὶ τἀνθάδ': εἰ θεοῖσι δὴ δοκεῖ τάδε
<eur. heraclid. 438> πράσσειν ἔμ', οὔτοι σοί γ' ἀπόλλυται χάρις.
<eur. heraclid. 439> ὦ παῖδες, ὑμῖν δ' οὐκ ἔχω τί χρήσομαι.
<eur. heraclid. 440> ποῖ τρεψόμεσθα; τίς γὰρ ἄστεπτος θεῶν;
<eur. heraclid. 441> ποῖον δὲ γαίας ἕρκος οὐκ ἀφίγμεθα;
<eur. heraclid. 442> ὀλούμεθ', ὦ τέκν': ἐκδοθησόμεσθα δή.
<eur. heraclid. 443> κἀμοῦ μὲν οὐδὲν εἴ με χρὴ θανεῖν μέλει,
<eur. heraclid. 444> πλὴν εἴ τι τέρψω τοὺς ἐμοὺς ἐχθροὺς θανών:
<eur. heraclid. 445> ὑμᾶς δὲ κλαίω καὶ κατοικτίρω, τέκνα,
<eur. heraclid. 446> καὶ τὴν γεραιὰν μητέρ' ̓Αλκμήνην πατρός.
<eur. heraclid. 447> ὦ δυστάλαινα τοῦ μακροῦ βίου σέθεν,
<eur. heraclid. 448> τλήμων δὲ κἀγὼ πολλὰ μοχθήσας μάτην.
<eur. heraclid. 449> χρῆν χρῆν ἄρ' ἡμᾶς ἀνδρὸς εἰς ἐχθροῦ χέρας
<eur. heraclid. 450> πεσόντας αἰσχρῶς καὶ κακῶς λιπεῖν βίον.
<eur. heraclid. 451> ἀλλ' οἶσθ' ὅ μοι σύμπραξον: οὐχ ἅπασα γὰρ
<eur. heraclid. 452> πέφευγεν ἐλπὶς τῶνδέ μοι σωτηρίας:
<eur. heraclid. 453> ἔμ' ἔκδος ̓Αργείοισιν ἀντὶ τῶνδ', ἄναξ,
<eur. heraclid. 454> καὶ μήτε κινδύνευε, σωθήτω τέ μοι
<eur. heraclid. 455> τέκν': οὐ φιλεῖν δεῖ τὴν ἐμὴν ψυχήν: ἴτω.
<eur. heraclid. 456> μάλιστα δ' Εὐρυσθεύς με βούλοιτ' ἂν λαβὼν
<eur. heraclid. 457> τὸν ̔Ηράκλειον σύμμαχον καθυβρίσαι:
<eur. heraclid. 458> σκαιὸς γὰρ ἁνήρ. τοῖς σοφοῖς δ' εὐκτὸν σοφῷ
<eur. heraclid. 459> ἔχθραν συνάπτειν, μὴ ἀμαθεῖ φρονήματι:
<eur. heraclid. 460> πολλῆς γὰρ αἰδοῦς καὶ δίκης τις ἂν τύχοι.
<eur. heraclid. 461> ὦ πρέσβυ, μή νυν τῶνδ' ἐπαιτιῶ πόλιν:
<eur. heraclid. 462> τάχ' ἂν γὰρ ἡμῖν ψευδὲς ἀλλ' ὅμως κακὸν
<eur. heraclid. 463> γένοιτ' ὄνειδος ὡς ξένους προυδώκαμεν.
<eur. heraclid. 464> γενναῖα μὲν τάδ' εἶπας, ἀλλ' ἀμήχανα.
<eur. heraclid. 465> οὐ σοῦ χατίζων δεῦρ' ἄναξ στρατηλατεῖ
<eur. heraclid. 466> （τί γὰρ γέροντος ἀνδρὸς Εὐρυσθεῖ πλέον
<eur. heraclid. 467> θανόντος;） ἀλλὰ τούσδε βούλεται κτανεῖν.
<eur. heraclid. 468> δεινὸν γὰρ ἐχθροῖς βλαστάνοντες εὐγενεῖς,
<eur. heraclid. 469> νεανίαι τε καὶ πατρὸς μεμνημένοι
<eur. heraclid. 470> λύμας: ἃ κεῖνον πάντα προσκοπεῖν χρεών.
<eur. heraclid. 471> ἀλλ', εἴ τιν' ἄλλην οἶσθα καιριωτέραν
<eur. heraclid. 472> βουλήν, ἑτοίμαζ', ὡς ἔγωγ' ἀμήχανος
<eur. heraclid. 473> χρησμῶν ἀκούσας εἰμὶ καὶ φόβου πλέως.
<eur. heraclid. 474> ξένοι, θράσος μοι μηδὲν ἐξόδοις ἐμαῖς
<eur. heraclid. 475> προσθῆτε: πρῶτον γὰρ τόδ' ἐξαιτήσομαι:
<eur. heraclid. 476> γυναικὶ γὰρ σιγή τε καὶ τὸ σωφρονεῖν
<eur. heraclid. 477> κάλλιστον εἴσω θ' ἥσυχον μένειν δόμων.
<eur. heraclid. 478> τῶν σῶν δ' ἀκούσας', ̓Ιόλεως, στεναγμάτων
<eur. heraclid. 479> ἐξῆλθον, οὐ ταχθεῖσα πρεσβεύειν γένους:
<eur. heraclid. 480> ἀλλ', εἰμὶ γάρ πως πρόσφορος, μέλει δέ μοι
<eur. heraclid. 481> μάλιστ' ἀδελφῶν τῶνδε κἀμαυτῆς πέρι,
<eur. heraclid. 482> θέλω πυθέσθαι μὴ 'πὶ τοῖς πάλαι κακοῖς
<eur. heraclid. 483> προσκείμενόν τι πῆμα σὴν δάκνει φρένα.
<eur. heraclid. 484> ὦ παῖ, μάλιστα ς' οὐ νεωστὶ δὴ τέκνων
<eur. heraclid. 485> τῶν ̔Ηρακλείων ἐνδίκως αἰνεῖν ἔχω.
<eur. heraclid. 486> ἡμῖν δὲ δόξας εὖ προχωρῆσαι δρόμος
<eur. heraclid. 487> πάλιν μεθέστηκ' αὖθις ἐς τἀμήχανον:
<eur. heraclid. 488> χρησμῶν γὰρ ᾠδούς φησι σημαίνειν ὅδε,
<eur. heraclid. 489> οὐ ταῦρον οὐδὲ μόσχον ἀλλὰ παρθένον
<eur. heraclid. 490> σφάξαι Κόρῃ Δήμητρος ἥτις εὐγενής,
<eur. heraclid. 491> εἰ χρὴ μὲν ἡμᾶς, χρὴ δὲ τήνδ' εἶναι πόλιν.
<eur. heraclid. 492> ταῦτ' οὖν ἀμηχανοῦμεν: οὔτε γὰρ τέκνα
<eur. heraclid. 493> σφάξειν ὅδ' αὑτοῦ φησιν οὔτ' ἄλλου τινός.
<eur. heraclid. 494> κἀμοὶ λέγει μὲν οὐ σαφῶς, λέγει δέ πως,
<eur. heraclid. 495> εἰ μή τι τούτων ἐξαμηχανήσομεν,
<eur. heraclid. 496> ἡμᾶς μὲν ἄλλην γαῖαν εὑρίσκειν τινά,
<eur. heraclid. 497> αὐτὸς δὲ σῶσαι τήνδε βούλεσθαι χθόνα.
<eur. heraclid. 498> ἐν τῷδε κἀχόμεσθα σωθῆναι λόγῳ;
<eur. heraclid. 499> ἐν τῷδε, τἄλλα γ' εὐτυχῶς πεπραγότες.
<eur. heraclid. 500> μή νυν τρέσῃς ἔτ' ἐχθρὸν ̓Αργείων δόρυ:
<eur. heraclid. 501> ἐγὼ γὰρ αὐτὴ πρὶν κελευσθῆναι, γέρον,
<eur. heraclid. 502> θνῄσκειν ἑτοίμη καὶ παρίστασθαι σφαγῇ.
<eur. heraclid. 503> τί φήσομεν γάρ, εἰ πόλις μὲν ἀξιοῖ
<eur. heraclid. 504> κίνδυνον ἡμῶν οὕνεκ' αἴρεσθαι μέγαν,
<eur. heraclid. 505> αὐτοὶ δὲ προστιθέντες ἄλλοισιν πόνους,
<eur. heraclid. 506> παρόν σφε σῶσαι, φευξόμεσθα μὴ θανεῖν;
<eur. heraclid. 507> οὐ δῆτ', ἐπεί τοι καὶ γέλωτος ἄξια,
<eur. heraclid. 508> στένειν μὲν ἱκέτας δαιμόνων καθημένους,
<eur. heraclid. 509> πατρὸς δ' ἐκείνου φύντας οὗ πεφύκαμεν
<eur. heraclid. 510> κακοὺς ὁρᾶσθαι: ποῦ τάδ' ἐν χρηστοῖς πρέπει;
<eur. heraclid. 511> κάλλιον, οἶμαι, τῆσδ' — ὃ μὴ τύχοι ποτέ —
<eur. heraclid. 512> πόλεως ἁλούσης, χεῖρας εἰς ἐχθρῶν πεσεῖν,
<eur. heraclid. 513> κἄπειτ' ἄτιμα πατρὸς οὖσαν εὐγενοῦς
<eur. heraclid. 514> παθοῦσαν ̔́Αιδην μηδὲν ἧσσον εἰσιδεῖν.
<eur. heraclid. 515> ἀλλ' ἐκπεσοῦσα τῆσδ' ἀλητεύσω χθονός;
<eur. heraclid. 516> κοὐκ αἰσχυνοῦμαι δῆτ', ἐὰν δή τις λέγῃ:
<eur. heraclid. 517> Τί δεῦρ' ἀφίκεσθ' ἱκεσίοισι σὺν κλάδοις
<eur. heraclid. 518> αὐτοὶ φιλοψυχοῦντες; ἔξιτε χθονός:
<eur. heraclid. 519> κακοῖς γὰρ ἡμεῖς οὐ προσωφελήσομεν.
<eur. heraclid. 520> ἀλλ' οὐδὲ μέντοι, τῶνδε μὲν τεθνηκότων,
<eur. heraclid. 521> αὐτὴ δὲ σωθεῖς', ἐλπίδ' εὖ πράξειν ἔχω
<eur. heraclid. 522> （πολλοὶ γὰρ ἤδη τῇδε προύδοσαν φίλους）:
<eur. heraclid. 523> τίς γὰρ κόρην ἔρημον ἢ δάμαρτ' ἔχειν
<eur. heraclid. 524> ἢ παιδοποιεῖν ἐξ ἐμοῦ βουλήσεται;
<eur. heraclid. 525> οὔκουν θανεῖν ἄμεινον ἢ τούτων τυχεῖν
<eur. heraclid. 526> ἀναξίαν; ἄλλῃ δὲ κἂν πρέποι τινὶ
<eur. heraclid. 527> μᾶλλον τάδ', ἥτις μὴ 'πίσημος ὡς ἐγώ.
<eur. heraclid. 528> ἡγεῖσθ' ὅπου δεῖ σῶμα κατθανεῖν τόδε
<eur. heraclid. 529> καὶ στεμματοῦτε καὶ †κατάρχεσθ', εἰ δοκεῖ†:
<eur. heraclid. 530> νικᾶτε δ' ἐχθρούς: ἥδε γὰρ ψυχὴ πάρα
<eur. heraclid. 531> ἑκοῦσα κοὐκ ἄκουσα: κἀξαγγέλλομαι
<eur. heraclid. 532> θνῄσκειν ἀδελφῶν τῶνδε κἀμαυτῆς ὕπερ.
<eur. heraclid. 533> εὕρημα γάρ τοι μὴ φιλοψυχοῦς' ἐγὼ
<eur. heraclid. 534> κάλλιστον ηὕρηκ', εὐκλεῶς λιπεῖν βίον.
<eur. heraclid. 535> φεῦ φεῦ, τί λέξω παρθένου μέγαν λόγον
<eur. heraclid. 536> κλύων, ἀδελφῶν ἣ πάρος θέλει θανεῖν;
<eur. heraclid. 537> τούτων τίς ἂν λέξειε γενναίους λόγους
<eur. heraclid. 538> μᾶλλον, τίς ἂν δράσειεν ἀνθρώπων ἔτι;
<eur. heraclid. 539> ὦ τέκνον, οὐκ ἔστ' ἄλλοθεν τὸ σὸν κάρα
<eur. heraclid. 540> ἀλλ' ἐξ ἐκείνου: σπέρμα τῆς θείας φρενὸς
<eur. heraclid. 541> πέφυκας ̔Ηράκλειον: οὐδ' αἰσχύνομαι
<eur. heraclid. 542> τοῖς σοῖς λόγοισι, τῇ τύχῃ δ' ἀλγύνομαι.
<eur. heraclid. 543> ἀλλ' ᾗ γένοιτ' ἂν ἐνδικωτέρως φράσω:
<eur. heraclid. 544> πάσας ἀδελφὰς δεῦρο χρὴ τὰς σὰς καλεῖν,
<eur. heraclid. 545> κᾆθ' ἡ λαχοῦσα θνῃσκέτω γένους ὕπερ:
<eur. heraclid. 546> σὲ δ' οὐ δίκαιον κατθανεῖν ἄνευ πάλου.
<eur. heraclid. 547> οὐκ ἂν θάνοιμι τῇ τύχῃ λαχοῦς' ἐγώ:
<eur. heraclid. 548> χάρις γὰρ οὐ πρόσεστι: μὴ λέξῃς, γέρον.
<eur. heraclid. 549> ἀλλ', εἰ μὲν ἐνδέχεσθε καὶ βούλεσθέ μοι
<eur. heraclid. 550> χρῆσθαι προθύμῳ, τὴν ἐμὴν ψυχὴν ἐγὼ
<eur. heraclid. 551> δίδωμ' ἑκοῦσα τοῖσδ', ἀναγκασθεῖσα δ' οὔ.
<eur. heraclid. 552> φεῦ:
<eur. heraclid. 553> ὅδ' αὖ λόγος σοι τοῦ πρὶν εὐγενέστερος:
<eur. heraclid. 554> κἀκεῖνος ἦν ἄριστος: ἀλλ' ὑπερφέρεις
<eur. heraclid. 555> τόλμῃ τε τόλμαν καὶ λόγῳ χρηστῷ λόγον.
<eur. heraclid. 556> οὐ μὴν κελεύω γ' οὐδ' ἀπεννέπω, τέκνον,
<eur. heraclid. 557> θνῄσκειν ς': ἀδελφοὺς &λτ;δ'&γτ; ὠφελεῖς θανοῦσα σούς.
<eur. heraclid. 558> σοφῶς σε λύεις: μὴ τρέσῃς μιάσματος
<eur. heraclid. 559> τοὐμοῦ μετασχεῖν, ἀλλ' ἐλευθερῶ ς' &λτ;ἐγώ&γτ; [θάνω].
<eur. heraclid. 560> ἕπου δέ, πρέσβυ （σῇ γὰρ ἐνθανεῖν χερὶ
<eur. heraclid. 561> θέλω）, πέπλοις δὲ σῶμ' ἐμὸν κρύψον παρών:
<eur. heraclid. 562> ἕπου （σφαγῆς γὰρ πρὸς τὸ δεινὸν εἶμ' ἐγώ）,
<eur. heraclid. 563> εἴπερ πέφυκα πατρὸς οὗπερ εὔχομαι.
<eur. heraclid. 564> οὐκ ἂν δυναίμην σῷ παρεστάναι μόρῳ.
<eur. heraclid. 565> σὺ δ' ἀλλὰ τοῦδε χρῇζε, μή μ' ἐν ἀρσένων
<eur. heraclid. 566> ἀλλ' ἐν γυναικῶν χερσὶν ἐκπνεῦσαι βίον.
<eur. heraclid. 567> ἔσται τάδ', ὦ τάλαινα παρθένων, ἐπεὶ
<eur. heraclid. 568> κἀμοὶ τόδ' αἰσχρόν, μή σε κοσμεῖσθαι καλῶς,
<eur. heraclid. 569> πολλῶν ἕκατι, τῆς τε σῆς εὐψυχίας
<eur. heraclid. 570> καὶ τοῦ δικαίου. τλημονεστάτην δέ σε
<eur. heraclid. 571> πασῶν γυναικῶν εἶδον ὀφθαλμοῖς ἐγώ.
<eur. heraclid. 572> ἀλλ', εἴ τι βούλῃ, τούσδε τὸν γέροντά τε
<eur. heraclid. 573> χώρει προσειποῦς' ὑστάτοις προσφθέγμασιν.
<eur. heraclid. 574> ὦ χαῖρε, πρέσβυ, χαῖρε καὶ δίδασκέ μοι
<eur. heraclid. 575> τοιούσδε τούσδε παῖδας, ἐς τὸ πᾶν σοφούς,
<eur. heraclid. 576> ὥσπερ σύ, μηδὲν μᾶλλον: ἀρκέσουσι γάρ.
<eur. heraclid. 577> πειρῶ δὲ σῶσαι μὴ θανεῖν, πρόθυμος ὤν:
<eur. heraclid. 578> σοὶ παῖδές ἐσμεν, σαῖν χεροῖν τεθράμμεθα.
<eur. heraclid. 579> ὁρᾷς δὲ κἀμὲ τὴν ἐμὴν ὥραν γάμου
<eur. heraclid. 580> διδοῦσαν ἀντὶ τῶνδε κατθανουμένην.
<eur. heraclid. 581> ὑμεῖς τ', ἀδελφῶν ἡ παροῦς' ὁμιλία,
<eur. heraclid. 582> εὐδαιμονοῖτε, καὶ γένοιθ' ὑμῖν ὅσων
<eur. heraclid. 583> ἡμὴ πάροιθε καρδία σφαλήσεται.
<eur. heraclid. 584> καὶ τὸν γέροντα τήν τ' ἔσω γραῖαν δόμων
<eur. heraclid. 585> τιμᾶτε πατρὸς μητέρ' ̓Αλκμήνην ἐμοῦ
<eur. heraclid. 586> ξένους τε τούσδε. κἂν ἀπαλλαγὴ πόνων
<eur. heraclid. 587> καὶ νόστος ὑμῖν εὑρεθῇ ποτ' ἐκ θεῶν,
<eur. heraclid. 588> μέμνησθε τὴν σώτειραν ὡς θάψαι χρεών:
<eur. heraclid. 589> κάλλιστά τοι δίκαιον: οὐ γὰρ ἐνδεὴς
<eur. heraclid. 590> ὑμῖν παρέστην, ἀλλὰ προύθανον γένους.
<eur. heraclid. 591> τάδ' ἀντὶ παίδων ἐστί μοι κειμήλια
<eur. heraclid. 592> καὶ παρθενείας, εἴ τι δὴ κάτω χθονός:
<eur. heraclid. 593> εἴη γε μέντοι μηδέν. εἰ γὰρ ἕξομεν
<eur. heraclid. 594> κἀκεῖ μερίμνας οἱ θανούμενοι βροτῶν,
<eur. heraclid. 595> οὐκ οἶδ' ὅποι τις τρέψεται: τὸ γὰρ θανεῖν
<eur. heraclid. 596> κακῶν μέγιστον φάρμακον νομίζεται.
<eur. heraclid. 597> ἀλλ', ὦ μέγιστον ἐκπρέπους' εὐψυχίᾳ
<eur. heraclid. 598> πασῶν γυναικῶν, ἴσθι, τιμιωτάτη
<eur. heraclid. 599> καὶ ζῶς' ὑφ' ἡμῶν καὶ θανοῦς' ἔσῃ πολύ:
<eur. heraclid. 600> καὶ χαῖρε: δυσφημεῖν γὰρ ἅζομαι θεὰν
<eur. heraclid. 601> ᾗ σὸν κατῆρκται σῶμα, Δήμητρος κόρην.
<eur. heraclid. 602> ὦ παῖδες, οἰχόμεσθα: λύεται μέλη
<eur. heraclid. 603> λύπῃ: λάβεσθε κἀς ἕδραν μ' ἐρείσατε
<eur. heraclid. 604> αὐτοῦ πέπλοισι τοῖσδε κρύψαντες κάρα.
<eur. heraclid. 605> ὡς οὔτε τούτοις ἥδομαι πεπραγμένοις,
<eur. heraclid. 606> χρησμοῦ τε μὴ κρανθέντος οὐ βιώσιμον:
<eur. heraclid. 607> μείζων γὰρ ἄτη: συμφορὰ δὲ καὶ τάδε.
<eur. heraclid. 608> οὔτινά φημι θεῶν ἄτερ ὄλβιον, οὐ βαρύποτμον,
<eur. heraclid. 609> ἄνδρα γενέσθαι:
<eur. heraclid. 610> οὐδὲ τὸν αὐτὸν ἀεὶ 'μβεβάναι δόμον
<eur. heraclid. 611> εὐτυχίᾳ: παρὰ δ' ἄλλαν ἄλλα
<eur. heraclid. 612> μοῖρα διώκει.
<eur. heraclid. 613> τὸν μὲν ἀφ' ὑψηλῶν βραχὺν ᾤκισε,
<eur. heraclid. 614> τὸν δ' †ἀλήταν† εὐδαίμονα τεύχει.
<eur. heraclid. 615> μόρσιμα δ' οὔτι φυγεῖν θέμις, οὐ σοφί-
<eur. heraclid. 616> ᾳ τις ἀπώσεται, ἀλλὰ μάταν
<eur. heraclid. 617> ὁ πρόθυμος ἀεὶ πόνον ἕξει.
<eur. heraclid. 618> ἀλλὰ σὺ μὴ προπεσὼν τὰ θεῶν στένε, μηδ' ὑπεράλγει
<eur. heraclid. 620> φροντίδα λύπᾳ:
<eur. heraclid. 621> εὐδόκιμον γὰρ ἔχει θανάτου μέρος
<eur. heraclid. 622> ἁ μελέα πρό τ' ἀδελφῶν καὶ γᾶς:
<eur. heraclid. 623> οὐδ' ἀκλεής νιν
<eur. heraclid. 624> δόξα πρὸς ἀνθρώπων ὑποδέξεται:
<eur. heraclid. 625> ἁ δ' ἀρετὰ βαίνει διὰ μόχθων.
<eur. heraclid. 626> ἄξια μὲν πατρός, ἄξια δ' εὐγενί-
<eur. heraclid. 627> ας τάδε γίγνεται: εἰ δὲ σέβεις
<eur. heraclid. 628> θανάτους ἀγαθῶν, μετέχω σοι.
<eur. heraclid. 630> ὦ τέκνα, χαίρετ': ̓Ιόλεως δὲ ποῦ γέρων
<eur. heraclid. 631> μήτηρ τε πατρὸς τῆσδ' ἕδρας ἀποστατεῖ;
<eur. heraclid. 632> πάρεσμεν, οἵα δή γ' ἐμοῦ παρουσία.
<eur. heraclid. 633> τί χρῆμα κεῖσαι καὶ κατηφὲς ὄμμ' ἔχεις;
<eur. heraclid. 634> φροντίς τις ἦλθ' οἰκεῖος, ᾗ συνειχόμην.
<eur. heraclid. 635> ἔπαιρέ νυν σεαυτόν, ὄρθωσον κάρα.
<eur. heraclid. 636> γέροντές ἐσμεν κοὐδαμῶς ἐρρώμεθα.
<eur. heraclid. 637> ἥκω γε μέντοι χάρμα σοι φέρων μέγα.
<eur. heraclid. 638> τίς δ' εἶ σύ; ποῦ σοι συντυχὼν ἀμνημονῶ;
<eur. heraclid. 639> ̔́Υλλου πενέστης: οὔ με γιγνώσκεις ὁρῶν;
<eur. heraclid. 640> ὦ φίλταθ', ἥκετ' ἆρα σῷ κἄτερ βλάβης;
<eur. heraclid. 641> μάλιστα: καὶ πρός γ' εὐτυχεῖς τὰ νῦν τάδε.
<eur. heraclid. 642> ὦ μῆτερ ἐσθλοῦ παιδός, ̓Αλκμήνην λέγω,
<eur. heraclid. 643> ἔξελθ', ἄκουσον τοῦδε φιλτάτους λόγους.
<eur. heraclid. 644> πάλαι γὰρ ὠδίνουσα τῶν ἀφιγμένων
<eur. heraclid. 645> ψυχὴν ἐτήκου νόστος εἰ γενήσεται.
<eur. heraclid. 646> τί χρῆμ' ἀϋτῆς πᾶν τόδ' ἐπλήσθη στέγος,
<eur. heraclid. 647> ̓Ιόλαε; μῶν τίς ς' αὖ βιάζεται παρὼν
<eur. heraclid. 648> κῆρυξ ἀπ' ̓́Αργους; ἀσθενὴς μὲν ἥ γ' ἐμὴ
<eur. heraclid. 649> ῥώμη, τοσόνδε δ' εἰδέναι σε χρή, ξένε,
<eur. heraclid. 650> οὐκ ἔστ' ἄγειν σε τούσδ' ἐμοῦ ζώσης ποτέ.
<eur. heraclid. 651> ἦ τἄρ' ἐκείνου μὴ νομιζοίμην ἐγὼ
<eur. heraclid. 652> μήτηρ ἔτ': εἰ δὲ τῶνδε προσθίξῃ χερί,
<eur. heraclid. 653> δυοῖν γερόντοιν οὐ καλῶς ἀγωνιῇ.
<eur. heraclid. 654> θάρσει, γεραιά, μὴ τρέσῃς: οὐκ ̓Αργόθεν
<eur. heraclid. 655> κῆρυξ ἀφῖκται πολεμίους λόγους ἔχων.
<eur. heraclid. 656> τί γὰρ βοὴν ἔστησας ἄγγελον φόβου;
<eur. heraclid. 657> σὺ πρόσθε ναοῦ τοῦδ' ὅπως βαίης πέλας.
<eur. heraclid. 658> οὐκ ἴσμεν ἡμεῖς ταῦτα: τίς γάρ ἐσθ' ὅδε;
<eur. heraclid. 659> ἥκοντα παῖδα παιδὸς ἀγγέλλει σέθεν.
<eur. heraclid. 660> ὦ χαῖρε καὶ σὺ τοῖσδε τοῖς ἀγγέλμασιν.
<eur. heraclid. 661> ἀτὰρ τί χώρᾳ τῇδε προσβαλὼν πόδα
<eur. heraclid. 661a> &λτ; &γτ;;
<eur. heraclid. 662> ποῦ νῦν ἄπεστι; τίς νιν εἶργε συμφορὰ
<eur. heraclid. 663> σὺν σοὶ φανέντα δεῦρ' ἐμὴν τέρψαι φρένα;
<eur. heraclid. 664> στρατὸν καθίζει τάσσεταί θ' ὃν ἦλθ' ἔχων.
<eur. heraclid. 665> τοῦδ' οὐκέθ' ἡμῖν τοῦ λόγου μέτεστι δή.
<eur. heraclid. 666> μέτεστιν: ἡμῶν δ' ἔργον ἱστορεῖν τάδε.
<eur. heraclid. 667> τί δῆτα βούλῃ τῶν πεπραγμένων μαθεῖν;
<eur. heraclid. 668> πόσον τι πλῆθος συμμάχων πάρεστ' ἔχων;
<eur. heraclid. 669> πολλούς: ἀριθμὸν δ' ἄλλον οὐκ ἔχω φράσαι.
<eur. heraclid. 670> ἴσασιν, οἶμαι, ταῦτ' ̓Αθηναίων πρόμοι.
<eur. heraclid. 671> ἴσασι, καὶ δὴ &λτ;'ς&γτ; λαιὸν ἔστησαν κέρας.
<eur. heraclid. 672> ἤδη γὰρ ὡς ἐς ἔργον ὥπλισται στρατός;
<eur. heraclid. 673> καὶ δὴ παρῆκται σφάγια τάξεων ἑκάς.
<eur. heraclid. 674> πόσον τι δ' ἔστ' ἄπωθεν ̓Αργεῖον δόρυ;
<eur. heraclid. 675> ὥστ' ἐξορᾶσθαι τὸν στρατηγὸν ἐμφανῶς.
<eur. heraclid. 676> τί δρῶντα; μῶν τάσσοντα πολεμίων στίχας;
<eur. heraclid. 677> ᾐκάζομεν ταῦτ': οὐ γὰρ ἐξηκούομεν.
<eur. heraclid. 678> ἀλλ' εἶμ': ἐρήμους δεσπότας τοὐμὸν μέρος
<eur. heraclid. 679> οὐκ ἂν θέλοιμι πολεμίοισι συμβαλεῖν.
<eur. heraclid. 680> κἄγωγε σὺν σοί: ταὐτὰ γὰρ φροντίζομεν,
<eur. heraclid. 681> φίλοις παρόντες, ὡς ἔοιγμεν, ὠφελεῖν.
<eur. heraclid. 682> ἥκιστα πρὸς σοῦ μῶρον ἦν εἰπεῖν ἔπος.
<eur. heraclid. 683> καὶ μὴ μετασχεῖν γ' ἀλκίμου μάχης φίλοις.
<eur. heraclid. 688> οὐκ ἔστιν, ὦ τᾶν, ἥ ποτ' ἦν ῥώμη σέθεν.
<eur. heraclid. 689> ἀλλ' οὖν μαχοῦμαί γ' ἀριθμὸν οὐκ ἐλάσσοσιν.
<eur. heraclid. 690> σμικρὸν τὸ σὸν σήκωμα προστίθης φίλοις.
<eur. heraclid. 687> οὐδεὶς ἔμ' ἐχθρῶν προσβλέπων ἀνέξεται.
<eur. heraclid. 684> οὐκ ἔστ' ἐν ὄψει τραῦμα μὴ δρώσης χερός.
<eur. heraclid. 685> τί δ'; οὐ θένοιμι κἂν ἐγὼ δι' ἀσπίδος;
<eur. heraclid. 686> θένοις ἄν, ἀλλὰ πρόσθεν αὐτὸς ἂν πέσοις.
<eur. heraclid. 691> μή τοί μ' ἔρυκε δρᾶν παρεσκευασμένον.
<eur. heraclid. 692> δρᾶν μὲν σύ γ' οὐχ οἷός τε, βούλεσθαι δ' ἴσως.
<eur. heraclid. 693> ὡς μὴ μενοῦντος τἄλλα σοι λέγειν πάρα.
<eur. heraclid. 694> πῶς οὖν ὁπλίτης τευχέων ἄτερ φανῇ;
<eur. heraclid. 695> ἔστ' ἐν δόμοισιν ἔνδον αἰχμάλωθ' ὅπλα
<eur. heraclid. 696> τοῖσδ', οἷσι χρησόμεσθα: κἀποδώσομεν
<eur. heraclid. 697> ζῶντες, θανόντας δ' οὐκ ἀπαιτήσει θεός.
<eur. heraclid. 698> ἀλλ' εἴσιθ' εἴσω κἀπὸ πασσάλων ἑλὼν
<eur. heraclid. 699> ἔνεγχ' ὁπλίτην κόσμον ὡς τάχιστά μοι.
<eur. heraclid. 700> αἰσχρὸν γὰρ οἰκούρημα γίγνεται τόδε,
<eur. heraclid. 701> τοὺς μὲν μάχεσθαι, τοὺς δὲ δειλίᾳ μένειν.
<eur. heraclid. 702> λῆμα μὲν οὔπω στόρνυσι χρόνος
<eur. heraclid. 703> τὸ σόν, ἀλλ' ἡβᾷ, σῶμα δὲ φροῦδον.
<eur. heraclid. 704> τί πονεῖς ἄλλως ἃ σὲ μὲν βλάψει,
<eur. heraclid. 705> σμικρὰ δ' ὀνήσει πόλιν ἡμετέραν;
<eur. heraclid. 706> χρὴ γνωσιμαχεῖν τὴν ἡλικίαν,
<eur. heraclid. 707> τὰ δ' ἀμήχαν' ἐᾶν: οὐκ ἔστιν ὅπως
<eur. heraclid. 708> ἥβην κτήσῃ πάλιν αὖθις.
<eur. heraclid. 709> τί χρῆμα; μέλλεις σῶν φρενῶν οὐκ ἔνδον ὢν
<eur. heraclid. 710> λιπεῖν μ' ἔρημον σὺν &λτ;τέκνου&γτ; τέκνοις ἐμοῖς;
<eur. heraclid. 711> ἀνδρῶν γὰρ ἀλκή: σοὶ δὲ χρὴ τούτων μέλειν.
<eur. heraclid. 712> τί δ'; ἢν θάνῃς σύ, πῶς ἐγὼ σωθήσομαι;
<eur. heraclid. 713> παιδὸς μελήσει παισὶ τῶν λελειμμένων.
<eur. heraclid. 714> ἢν δ' οὖν, ὃ μὴ γένοιτο, χρήσωνται τύχῃ;
<eur. heraclid. 715> οἵδ' οὐ προδώσουσίν σε, μὴ τρέσῃς, ξένοι.
<eur. heraclid. 716> τοσόνδε γάρ τοι θάρσος, οὐδὲν ἄλλ', ἔχω.
<eur. heraclid. 717> καὶ Ζηνὶ τῶν σῶν, οἶδ' ἐγώ, μέλει πόνων.
<eur. heraclid. 718> φεῦ:
<eur. heraclid. 719> Ζεὺς ἐξ ἐμοῦ μὲν οὐκ ἀκούσεται κακῶς:
<eur. heraclid. 720> εἰ δ' ἐστὶν ὅσιος αὐτὸς οἶδεν εἰς ἐμέ.
<eur. heraclid. 720> ὅπλων μὲν ἤδη τήνδ' ὁρᾷς παντευχίαν,
<eur. heraclid. 721> φθάνοις δ' ἂν οὐκ ἂν τοῖσδε σὸν κρύπτων δέμας:
<eur. heraclid. 722> ὡς ἐγγὺς ἁγών, καὶ μάλιστ' ̓́Αρης στυγεῖ
<eur. heraclid. 723> μέλλοντας: εἰ δὲ τευχέων φοβῇ βάρος,
<eur. heraclid. 724> νῦν μὲν πορεύου γυμνός, ἐν δὲ τάξεσιν
<eur. heraclid. 725> κόσμῳ πυκάζου τῷδ': ἐγὼ δ' οἴσω τέως.
<eur. heraclid. 726> καλῶς ἔλεξας: ἀλλ' ἐμοὶ πρόχειρ' ἔχων
<eur. heraclid. 727> τεύχη κόμιζε, χειρὶ δ' ἔνθες ὀξύην,
<eur. heraclid. 728> λαιόν τ' ἔπαιρε πῆχυν, εὐθύνων πόδα.
<eur. heraclid. 729> ἦ παιδαγωγεῖν γὰρ τὸν ὁπλίτην χρεών;
<eur. heraclid. 730> ὄρνιθος οὕνεκ' ἀσφαλῶς πορευτέον.
<eur. heraclid. 731> εἴθ' ἦσθα δυνατὸς δρᾶν ὅσον πρόθυμος εἶ.
<eur. heraclid. 732> ἔπειγε: λειφθεὶς δεινὰ πείσομαι μάχης.
<eur. heraclid. 733> σύ τοι βραδύνειν, οὐκ ἐγώ, δοκεῖς τι δρᾶν.
<eur. heraclid. 734> οὔκουν ὁρᾷς μου κῶλον ὡς ἐπείγεται;
<eur. heraclid. 735> ὁρῶ δοκοῦντα μᾶλλον ἢ σπεύδοντά σε.
<eur. heraclid. 736> οὐ ταῦτα λέξεις, ἡνίκ' ἂν λεύσσῃς μ' ἐκεῖ...
<eur. heraclid. 737> τί δρῶντα; βουλοίμην δ' ἂν εὐτυχοῦντά γε.
<eur. heraclid. 738> δι' ἀσπίδος θείνοντα πολεμίων τινά.
<eur. heraclid. 739> εἰ δή ποθ' ἥξομέν γε: τοῦτο γὰρ φόβος.
<eur. heraclid. 740> φεῦ:
<eur. heraclid. 740> εἴθ', ὦ βραχίων, οἷον ἡβήσαντά σε
<eur. heraclid. 741> μεμνήμεθ' ἡμεῖς, ἡνίκα ξὺν ̔Ηρακλεῖ
<eur. heraclid. 742> Σπάρτην ἐπόρθεις, σύμμαχος γένοιό μοι
<eur. heraclid. 743> τοιοῦτος: οἵαν ἂν τροπὴν Εὐρυσθέως
<eur. heraclid. 744> θείμην: ἐπεί τοι καὶ κακὸς μένειν δόρυ.
<eur. heraclid. 745> ἔστιν δ' ἐν ὄλβῳ καὶ τόδ' οὐκ ὀρθῶς ἔχον,
<eur. heraclid. 746> εὐψυχίας δόκησις: οἰόμεσθα γὰρ
<eur. heraclid. 747> τὸν εὐτυχοῦντα πάντ' ἐπίστασθαι καλῶς.
<eur. heraclid. 748> Γᾶ καὶ παννύχιος σελά-
<eur. heraclid. 749> να καὶ λαμπρόταται θεοῦ
<eur. heraclid. 750> φαεσιμβρότου αὐγαί,
<eur. heraclid. 751> ἀγγελίαν μοι ἐνέγ-
<eur. heraclid. 752> καιτ': ἰαχήσατε δ' οὐρανῷ
<eur. heraclid. 753> καὶ παρὰ θρόνον ἀρχέταν
<eur. heraclid. 754> γλαυκᾶς τ' ἐν ̓Αθάνας.
<eur. heraclid. 755> μέλλω τᾶς πατριώτιδος
<eur. heraclid. 756> γᾶς, μέλλω καὶ ὑπὲρ δόμων
<eur. heraclid. 757> ἱκέτας ὑποδεχθεὶς
<eur. heraclid. 758> κίνδυνον πολιῷ τεμεῖν σιδάρῳ.
<eur. heraclid. 759> δεινὸν μὲν πόλιν ὡς Μυκή-
<eur. heraclid. 760> νας εὐδαίμονα καὶ δορὸς
<eur. heraclid. 761> πολυαίνετον ἀλκᾷ
<eur. heraclid. 762> μῆνιν ἐμᾷ χθονὶ κεύ-
<eur. heraclid. 763> θειν: κακὰ δ', ὦ πόλις, εἰ ξένους
<eur. heraclid. 764> ἱκτῆρας παραδώσομεν
<eur. heraclid. 765> κελεύσμασιν ̓́Αργους.
<eur. heraclid. 766> Ζεύς μοι σύμμαχος, οὐ φοβοῦ-
<eur. heraclid. 767> μαι, Ζεύς μοι χάριν ἐνδίκως
<eur. heraclid. 768> ἔχει: οὔποτε θνατῶν
<eur. heraclid. 769> ἥσσους &λτ;δαίμονες&γτ; ἔκ γ' ἐμοῦ φανοῦνται.
<eur. heraclid. 770> ἀλλ', ὦ πότνια, σὸν γὰρ οὖ-
<eur. heraclid. 771> δας γᾶς, καὶ πόλις, ἇς σὺ μά-
<eur. heraclid. 772> τηρ δέσποινά τε καὶ φύλαξ
<eur. heraclid. 773> πόρευσον ἄλλᾳ τὸν οὐ δικαίως
<eur. heraclid. 774> τᾷδ' ἐπάγοντα δορυσσοῦν
<eur. heraclid. 775> στρατὸν ̓Αργόθεν: οὐ γὰρ ἐμᾷ γ' ἀρετᾷ
<eur. heraclid. 776> δίκαιός εἰμ' ἐκπεσεῖν μελάθρων.
<eur. heraclid. 777> ἐπεί σοι πολύθυτος ἀεὶ
<eur. heraclid. 778> τιμὰ κραίνεται, οὐδὲ λά-
<eur. heraclid. 779> θει μηνῶν φθινὰς ἁμέρα,
<eur. heraclid. 780> νέων τ' ἀοιδαὶ χορῶν τε μολπαί.
<eur. heraclid. 781> ἀνεμόεντι δ' ἐπ' ὄχθῳ
<eur. heraclid. 782> ὀλολύγματα παννυχίοις ὑπὸ παρ-
<eur. heraclid. 783> θένων ἰαχεῖ ποδῶν κρότοισιν.
<eur. heraclid. 784> δέσποινα, μύθους σοί τε †συντομωτάτους:
<eur. heraclid. 785> κλύειν ἐμοί τε τῷδε καλλίστους φέρω†:
<eur. heraclid. 786> νικῶμεν ἐχθροὺς καὶ τροπαῖ' ἱδρύεται
<eur. heraclid. 787> παντευχίαν ἔχοντα πολεμίων σέθεν.
<eur. heraclid. 788> ὦ φίλταθ', ἥδε ς' ἡμέρα διώλβισεν:
<eur. heraclid. 789> ἠλευθέρωσαι τοῖσδε τοῖς ἀγγέλμασιν.
<eur. heraclid. 790> μιᾶς δ' ἔμ' οὔπω συμφορᾶς ἐλευθεροῖς:
<eur. heraclid. 791> φόβος γὰρ εἴ μοι ζῶσιν οὓς ἐγὼ θέλω.
<eur. heraclid. 792> ζῶσιν, μέγιστόν γ' εὐκλεεῖς κατὰ στρατόν.
<eur. heraclid. 793> ὁ μὲν γέρων οὖν ἔστιν ̓Ιόλεως ἔτι;
<eur. heraclid. 794> μάλιστα, πράξας γ' ἐκ θεῶν κάλλιστα δή.
<eur. heraclid. 795> τί δ' ἔστι; μῶν τι κεδνὸν ἠγωνίζετο;
<eur. heraclid. 796> νέος μεθέστηκ' ἐκ γέροντος αὖθις αὖ.
<eur. heraclid. 797> θαυμάστ' ἔλεξας: ἀλλά ς' εὐτυχῆ φίλων
<eur. heraclid. 798> μάχης ἀγῶνα πρῶτον ἀγγεῖλαι θέλω.
<eur. heraclid. 799> εἷς μου λόγος σοι πάντα σημανεῖ τάδε.
<eur. heraclid. 800> ἐπεὶ γὰρ ἀλλήλοισιν ὁπλίτην στρατὸν
<eur. heraclid. 801> κατὰ στόμ' ἐκτείνοντες ἀντετάξαμεν,
<eur. heraclid. 802> ἐκβὰς τεθρίππων ̔́Υλλος ἁρμάτων πόδα
<eur. heraclid. 803> ἔστη μέσοισιν ἐν μεταιχμίοις δορός.
<eur. heraclid. 804> κἄπειτ' ἔλεξεν: "̓͂Ω" στρατήγ' ὃς ̓Αργόθεν
<eur. heraclid. 805> ἥκεις, τί τήνδε γαῖαν οὐκ εἰάσαμεν
<eur. heraclid. 805a> &λτ; &γτ;
<eur. heraclid. 805b> &λτ; &γτ;
<eur. heraclid. 806> καὶ τὰς Μυκήνας οὐδὲν ἐργάσῃ κακὸν
<eur. heraclid. 807> ἀνδρῶν στερήσας: ἀλλ' ἐμοὶ μόνος μόνῳ
<eur. heraclid. 808> μάχην συνάψας, ἢ κτανὼν ἄγου λαβὼν
<eur. heraclid. 809> τοὺς ̔Ηρακλείους παῖδας ἢ θανὼν ἐμοὶ
<eur. heraclid. 810> τιμὰς πατρῴους καὶ δόμους ἔχειν ἄφες.
<eur. heraclid. 811> στρατὸς δ' ἐπῄνες' ἔς τ' ἀπαλλαγὰς πόνων
<eur. heraclid. 812> καλῶς λελέχθαι μῦθον ἔς τ' εὐψυχίαν.
<eur. heraclid. 813> ὁ δ' οὔτε τοὺς κλύοντας αἰδεσθεὶς λόγων
<eur. heraclid. 814> οὔτ' αὐτὸς αὑτοῦ δειλίαν στρατηγὸς ὢν
<eur. heraclid. 815> ἐλθεῖν ἐτόλμης' ἐγγὺς ἀλκίμου δορός,
<eur. heraclid. 816> ἀλλ' ἦν κάκιστος: εἶτα τοιοῦτος γεγὼς
<eur. heraclid. 817> τοὺς ̔Ηρακλείους ἦλθε δουλώσων γόνους;
<eur. heraclid. 818> ̔́Υλλος μὲν οὖν ἀπῴχετ' ἐς τάξιν πάλιν:
<eur. heraclid. 819> μάντεις δ', ἐπειδὴ μονομάχου δι' ἀσπίδος
<eur. heraclid. 820> διαλλαγὰς ἔγνωσαν οὐ τελουμένας,
<eur. heraclid. 821> ἔσφαζον, οὐκ ἔμελλον, ἀλλ' ἀφίεσαν
<eur. heraclid. 822> λαιμῶν βοείων εὐθὺς οὔριον φόνον.
<eur. heraclid. 823> οἱ δ' ἅρματ' εἰσέβαινον, οἱ δ' ὑπ' ἀσπίδων
<eur. heraclid. 824> πλευροῖς ἔχριμπτον πλεύρ': ̓Αθηναίων δ' ἄναξ
<eur. heraclid. 825> στρατῷ παρήγγελλ' οἷα χρὴ τὸν εὐγενῆ:
<eur. heraclid. 826> "̓͂Ω" ξυμπολῖται, τῇ τε βοσκούσῃ χθονὶ
<eur. heraclid. 827> καὶ τῇ τεκούσῃ νῦν τιν' ἀρκέσαι χρεών.
<eur. heraclid. 828> ὁ δ' αὖ τό τ' ̓́Αργος μὴ καταισχῦναι θέλειν
<eur. heraclid. 829> καὶ τὰς Μυκήνας συμμάχους ἐλίσσετο.
<eur. heraclid. 830> ἐπεὶ δ' ἐσήμην' ὄρθιον Τυρσηνικῇ
<eur. heraclid. 831> σάλπιγγι καὶ συνῆψαν ἀλλήλοις μάχην,
<eur. heraclid. 832> πόσον τιν' αὐχεῖς πάταγον ἀσπίδων βρέμειν,
<eur. heraclid. 833> πόσον τινὰ στεναγμὸν οἰμωγήν θ' ὁμοῦ;
<eur. heraclid. 834> τὰ πρῶτα μέν νυν πίτυλος ̓Αργείου δορὸς
<eur. heraclid. 835> ἐρρήξαθ' ἡμᾶς, εἶτ' ἐχώρησαν πάλιν.
<eur. heraclid. 836> τὸ δεύτερον δὲ ποὺς ἐπαλλαχθεὶς ποδί,
<eur. heraclid. 837> ἀνὴρ δ' ἐπ' ἀνδρὶ στάς, ἐκαρτέρει μάχη:
<eur. heraclid. 838> πολλοὶ δ' ἔπιπτον. ἦν δὲ δύο κελεύματα
<eur. heraclid. 839> "̓͂Ω" τὰς ̓Αθήνας — "̓͂Ω" τὸν ̓Αργείων γύην
<eur. heraclid. 840> σπείροντες — οὐκ ἀρήξετ' αἰσχύνην πόλει;
<eur. heraclid. 841> μόλις δὲ πάντα δρῶντες οὐκ ἄτερ πόνων
<eur. heraclid. 842> ἐτρεψάμεσθ' ̓Αργεῖον ἐς φυγὴν δόρυ.
<eur. heraclid. 843> κἀνταῦθ' ὁ πρέσβυς ̔́Υλλον ἐξορμώμενον
<eur. heraclid. 844> ἰδών, ὀρέξας ἱκέτευσε δεξιὰν
<eur. heraclid. 845> ̓Ιόλαος ἐμβῆσαί νιν ἵππειον δίφρον.
<eur. heraclid. 846> λαβὼν δὲ χερσὶν ἡνίας Εὐρυσθέως
<eur. heraclid. 847> πώλοις ἐπεῖχε. τἀπὸ τοῦδ' ἤδη κλύων
<eur. heraclid. 848> λέγοιμ' ἂν ἄλλων, δεῦρο γ' αὐτὸς εἰσιδών.
<eur. heraclid. 849> Παλληνίδος γὰρ σεμνὸν ἐκπερῶν πάγον
<eur. heraclid. 850> δίας ̓Αθάνας, ἅρμ' ἰδὼν Εὐρυσθέως,
<eur. heraclid. 851> ἠράσαθ' ̔́Ηβῃ Ζηνί θ' ἡμέραν μίαν
<eur. heraclid. 852> νέος γενέσθαι κἀποτείσασθαι δίκην
<eur. heraclid. 853> ἐχθρούς. κλύειν δὴ θαύματος πάρεστί σοι.
<eur. heraclid. 854> δισσὼ γὰρ ἀστέρ' ἱππικοῖς ἐπὶ ζυγοῖς
<eur. heraclid. 855> σταθέντ' ἔκρυψαν ἅρμα λυγαίῳ νέφει:
<eur. heraclid. 856> σὸν δὴ λέγουσι παῖδά γ' οἱ σοφώτεροι
<eur. heraclid. 857> ̔́Ηβην θ': ὁ δ' ὄρφνης ἐκ δυσαιθρίου νέων
<eur. heraclid. 858> βραχιόνων ἔδειξεν ἡβητὴν τύπον.
<eur. heraclid. 859> αἱρεῖ δ' ὁ κλεινὸς ̓Ιόλεως Εὐρυσθέως
<eur. heraclid. 860> τέτρωρον ἅρμα πρὸς πέτραις Σκιρωνίσιν,
<eur. heraclid. 861> δεσμοῖς τε δήσας χεῖρας ἀκροθίνιον
<eur. heraclid. 862> κάλλιστον ἥκει τὸν στρατηλάτην ἄγων
<eur. heraclid. 863> τὸν ὄλβιον πάροιθε. τῇ δὲ νῦν τύχῃ
<eur. heraclid. 864> βροτοῖς ἅπασι λαμπρὰ κηρύσσει μαθεῖν,
<eur. heraclid. 865> τὸν εὐτυχεῖν δοκοῦντα μὴ ζηλοῦν πρὶν ἂν
<eur. heraclid. 866> θανόντ' ἴδῃ τις: ὡς ἐφήμεροι τύχαι.
<eur. heraclid. 867> ὦ Ζεῦ τροπαῖε, νῦν ἐμοὶ δεινοῦ φόβου
<eur. heraclid. 868> ἐλεύθερον πάρεστιν ἦμαρ εἰσιδεῖν.
<eur. heraclid. 869> ὦ Ζεῦ, χρόνῳ μὲν τἄμ' ἐπεσκέψω κακά,
<eur. heraclid. 870> χάριν δ' ὅμως σοι τῶν πεπραγμένων ἔχω:
<eur. heraclid. 871> καὶ παῖδα τὸν ἐμὸν πρόσθεν οὐ δοκοῦς' ἐγὼ
<eur. heraclid. 872> θεοῖς ὁμιλεῖν νῦν ἐπίσταμαι σαφῶς.
<eur. heraclid. 873> ὦ τέκνα, νῦν δὴ νῦν ἐλεύθεροι πόνων,
<eur. heraclid. 874> ἐλεύθεροι δὲ τοῦ κακῶς ὀλουμένου
<eur. heraclid. 875> Εὐρυσθέως ἔσεσθε καὶ πόλιν πατρὸς
<eur. heraclid. 876> ὄψεσθε, κλήρους δ' ἐμβατεύσετε χθονὸς
<eur. heraclid. 877> καὶ θεοῖς πατρῴοις θύσεθ', ὧν ἀπειργμένοι
<eur. heraclid. 878> ξένοι πλανήτην εἴχετ' ἄθλιον βίον.
<eur. heraclid. 879> ἀτὰρ τί κεύθων ̓Ιόλεως σοφόν ποτε
<eur. heraclid. 880> Εὐρυσθέως ἐφείσαθ' ὥστε μὴ κτανεῖν;
<eur. heraclid. 881> λέξον: παρ' ἡμῖν μὲν γὰρ οὐ σοφὸν τόδε,
<eur. heraclid. 882> ἐχθροὺς λαβόντα μὴ ἀποτείσασθαι δίκην.
<eur. heraclid. 883> τὸ σὸν προτιμῶν, ὥς νιν ὀφθαλμοῖς ἴδοις
<eur. heraclid. 884> ταρβοῦντα καὶ σῇ δεσποτούμενον χερί.
<eur. heraclid. 885> οὐ μὴν ἑκόντα γ' αὐτόν, ἀλλὰ πρὸς βίαν
<eur. heraclid. 886> ἔζευξ' ἀνάγκῃ: καὶ γὰρ οὐκ ἐβούλετο
<eur. heraclid. 887> ζῶν ἐς σὸν ἐλθεῖν ὄμμα καὶ δοῦναι δίκην.
<eur. heraclid. 888> ἀλλ', ὦ γεραιά, χαῖρε καὶ μέμνησό μοι
<eur. heraclid. 889> ὃ πρῶτον εἶπας, ἡνίκ' ἠρχόμην λόγου,
<eur. heraclid. 890> ἐλευθερώσειν μ': ἐν δὲ τοῖς τοιοῖσδε χρὴ
<eur. heraclid. 891> ἀψευδὲς εἶναι τοῖσι γενναίοις στόμα.
<eur. heraclid. 892> ἐμοὶ χορὸς μὲν ἡδὺ καὶ λίγεια λω-
<eur. heraclid. 893> τοῦ χάρις ἀμφὶ δαῖτα:
<eur. heraclid. 894> εἴη δ' &λτ;ἂν&γτ; εὔχαρις ̓Αφροδίτα:
<eur. heraclid. 895> τερπνὸν δέ τι καὶ φίλων ἆρ'
<eur. heraclid. 896> εὐτυχίαν ἰδέσθαι
<eur. heraclid. 897> τῶν πάρος οὐ δοκούντων.
<eur. heraclid. 898> πολλὰ γὰρ τίκτει Μοῖρα τελεσσιδώ-
<eur. heraclid. 900> τειρ' Αἰών τε Χρόνου παῖς.
<eur. heraclid. 901> ἔχεις ὁδόν τιν', ὦ πόλις, δίκαιον: οὐ
<eur. heraclid. 902> χρή ποτε τοῦδ' ἀφέσθαι, -
<eur. heraclid. 903> τιμᾶν θεούς: ὁ &λτ;δὲ&γτ; μή σε φάσκων
<eur. heraclid. 904> ἐγγὺς μανιῶν ἐλαύνει,
<eur. heraclid. 905> δεικνυμένων ἐλέγχων
<eur. heraclid. 906> τῶνδ': ἐπίσημα γάρ τοι
<eur. heraclid. 907> θεὸς παραγγέλλει, τῶν ἀδίκων παραι-
<eur. heraclid. 908> ρῶν φρονήματος αἰεί.
<eur. heraclid. 910> ἔστιν ἐν οὐρανῷ βεβα-
<eur. heraclid. 911> κὼς ὁ σὸς γόνος, ὦ γεραι-
<eur. heraclid. 912> ά: φεύγει λόγον ὡς τὸν ̔́Αι-
<eur. heraclid. 913> δα δόμον κατέβα, πυρὸς
<eur. heraclid. 914> δεινᾷ φλογὶ σῶμα δαισθείς:
<eur. heraclid. 915> ̔́Ηβας τ' ἐρατὸν χροί̈-
<eur. heraclid. 916> ζει λέχος χρυσέαν κατ' αὐλάν.
<eur. heraclid. 917> ὦ ̔Υμέναιε, δις-
<eur. heraclid. 918> σοὺς παῖδας Διὸς ἠξίωσας.
<eur. heraclid. 919> συμφέρεται δὲ πολλὰ πολ-
<eur. heraclid. 920> λοῖς: καὶ γὰρ πατρὶ τῶνδ' ̓Αθά-
<eur. heraclid. 921> ναν λέγους' ἐπίκουρον εἶ-
<eur. heraclid. 922> ναι, καὶ τούσδε θεᾶς πόλις
<eur. heraclid. 923> καὶ λαὸς ἔσωσε κείνας:
<eur. heraclid. 924> ἔσχεν δ' ὕβριν ἀνδρὸς ᾧ
<eur. heraclid. 925> θυμὸς ἦν πρὸ δίκας βίαιος.
<eur. heraclid. 926> μήποτ' ἐμοὶ φρόνη-
<eur. heraclid. 927> μα ψυχά τ' ἀκόρεστος εἴη.
<eur. heraclid. 928> δέσποιν', ὁρᾷς μέν, ἀλλ' ὅμως εἰρήσεται,
<eur. heraclid. 929> Εὐρυσθέα σοι τόνδ' ἄγοντες ἥκομεν,
<eur. heraclid. 930> ἄελπτον ὄψιν, τῷδέ τ' οὐχ ἧσσον τύχην:
<eur. heraclid. 931> οὐ γάρ ποτ' ηὔχει χεῖρας ἵξεσθαι σέθεν,
<eur. heraclid. 932> ὅτ' ἐκ Μυκηνῶν πολυπόνῳ σὺν ἀσπίδι
<eur. heraclid. 933> ἔστειχε μείζω τῆς δίκης φρονῶν, πόλιν
<eur. heraclid. 934> πέρσων ̓Αθάνας. ἀλλὰ τὴν ἐναντίαν
<eur. heraclid. 935> δαίμων ἔθηκε καὶ μετέστησεν τύχην.
<eur. heraclid. 936> ̔́Υλλος μὲν οὖν ὅ τ' ἐσθλὸς ̓Ιόλεως βρέτας
<eur. heraclid. 937> Διὸς τροπαίου καλλίνικον ἵστασαν:
<eur. heraclid. 938> ἐμοὶ δὲ πρὸς σὲ τόνδ' ἐπιστέλλους' ἄγειν,
<eur. heraclid. 939> τέρψαι θέλοντες σὴν φρέν': ἐκ γὰρ εὐτυχοῦς
<eur. heraclid. 940> ἥδιστον ἐχθρὸν ἄνδρα δυστυχοῦνθ' ὁρᾶν.
<eur. heraclid. 941> ὦ μῖσος, ἥκεις; εἷλέ ς' ἡ Δίκη χρόνῳ;
<eur. heraclid. 942> πρῶτον μὲν οὖν μοι δεῦρ' ἐπίστρεψον κάρα
<eur. heraclid. 943> καὶ τλῆθι τοὺς σοὺς προσβλέπειν ἐναντίον
<eur. heraclid. 944> ἐχθρούς: κρατῇ γὰρ νῦν γε κοὐ κρατεῖς ἔτι.
<eur. heraclid. 945> ἐκεῖνος εἶ σύ, βούλομαι γὰρ εἰδέναι,
<eur. heraclid. 946> ὃς πολλὰ μὲν τὸν ὄνθ' ὅπου 'στὶ νῦν ἐμὸν
<eur. heraclid. 947> παῖδ' ἀξιώσας, ὦ πανοῦργ', ἐφυβρίσαι
<eur. heraclid. 950> ὕδρας λέοντάς τ' ἐξαπολλύναι λέγων
<eur. heraclid. 951> ἔπεμπες; ἄλλα δ' οἷ' ἐμηχανῶ κακὰ
<eur. heraclid. 952> σιγῶ: μακρὸς γὰρ μῦθος ἂν γένοιτό μοι.
<eur. heraclid. 948> τί γὰρ σὺ κεῖνον οὐκ ἔτλης καθυβρίσαι
<eur. heraclid. 949> ὃς καὶ παρ' ̔́Αιδην ζῶντά νιν κατήγαγες;
<eur. heraclid. 953> κοὐκ ἤρκεσέν σοι ταῦτα τολμῆσαι μόνον,
<eur. heraclid. 954> ἀλλ' ἐξ ἁπάσης κἀμὲ καὶ τέκν' ̔Ελλάδος
<eur. heraclid. 955> ἤλαυνες ἱκέτας δαιμόνων καθημένους,
<eur. heraclid. 956> τοὺς μὲν γέροντας, τοὺς δὲ νηπίους ἔτι.
<eur. heraclid. 957> ἀλλ' ηὗρες ἄνδρας καὶ πόλισμ' ἐλεύθερον,
<eur. heraclid. 958> οἵ ς' οὐκ ἔδεισαν. δεῖ σε κατθανεῖν κακῶς,
<eur. heraclid. 959> καὶ κερδανεῖς ἅπαντα: χρῆν γὰρ οὐχ ἅπαξ
<eur. heraclid. 960> θνῄσκειν σὲ πολλὰ πήματ' ἐξειργασμένον.
<eur. heraclid. 961> οὐκ ἔστ' ἀνυστὸν τόνδε σοι κατακτανεῖν.
<eur. heraclid. 962> ἄλλως ἄρ' αὐτὸν αἰχμάλωτον εἵλομεν.
<eur. heraclid. 962a> &λτ;ἄλλως, κατακτανεῖν νιν εἰ πρόθυμος εἶ.&γτ;
<eur. heraclid. 963> εἴργει δὲ δὴ τίς τόνδε μὴ θνῄσκειν νόμος;
<eur. heraclid. 964> τοῖς τῆσδε χώρας προστάταισιν οὐ δοκεῖ.
<eur. heraclid. 965> τί δὴ τόδ'; ἐχθροὺς τοισίδ' οὐ καλὸν κτανεῖν;
<eur. heraclid. 966> οὐχ ὅντιν' ἄν γε ζῶνθ' ἕλωσιν ἐν μάχῃ.
<eur. heraclid. 967> καὶ ταῦτα δόξανθ' ̔́Υλλος ἐξηνέσχετο;
<eur. heraclid. 968> χρῆν αὐτόν, οἶμαι, τῇδ' ἀπιστῆσαι χθονί.
<eur. heraclid. 969> χρῆν τόνδε μὴ ζῆν μηδ' ἔτ' εἰσορᾶν φάος.
<eur. heraclid. 969a> &λτ; &γτ;
<eur. heraclid. 970> τότ' ἠδικήθη πρῶτον οὐ θανὼν ὅδε.
<eur. heraclid. 970a> &λτ; &γτ;
<eur. heraclid. 971> οὔκουν ἔτ' ἐστὶν ἐν καλῷ δοῦναι δίκην;
<eur. heraclid. 972> οὐκ ἔστι τοῦτον ὅστις ἂν κατακτάνοι.
<eur. heraclid. 973> ἔγωγε: καίτοι φημὶ κἄμ' εἶναί τινα.
<eur. heraclid. 974> πολλὴν ἄρ' ἕξεις μέμψιν, εἰ δράσεις τόδε.
<eur. heraclid. 975> φιλῶ πόλιν τήνδ': οὐδὲν ἀντιλεκτέον:
<eur. heraclid. 976> τοῦτον δ', ἐπείπερ χεῖρας ἦλθεν εἰς ἐμάς,
<eur. heraclid. 977> οὐκ ἔστι θνητῶν ὅστις ἐξαιρήσεται.
<eur. heraclid. 978> πρὸς ταῦτα τὴν θρασεῖαν ὅστις ἂν θέλῃ
<eur. heraclid. 979> καὶ τὴν φρονοῦσαν μεῖζον ἢ γυναῖκα χρὴ
<eur. heraclid. 980> λέξει: τὸ δ' ἔργον τοῦτ' ἐμοὶ πεπράξεται.
<eur. heraclid. 981> δεινόν τι καὶ συγγνωστόν, ὦ γύναι, ς' ἔχει
<eur. heraclid. 982> νεῖκος πρὸς ἄνδρα τόνδε, γιγνώσκω καλῶς.
<eur. heraclid. 983> γύναι, σάφ' ἴσθι μή με θωπεύσοντά σε
<eur. heraclid. 984> μηδ' ἄλλο μηδὲν τῆς ἐμῆς ψυχῆς πέρι
<eur. heraclid. 985> λέξονθ' ὅθεν χρὴ δειλίαν ὀφλεῖν τινα.
<eur. heraclid. 986> ἐγὼ δὲ νεῖκος οὐχ ἑκὼν τόδ' ἠράμην:
<eur. heraclid. 987> ᾔδη γε σοὶ μὲν αὐτανέψιος γεγώς,
<eur. heraclid. 988> τῷ σῷ δὲ παιδὶ συγγενὴς ̔Ηρακλέει.
<eur. heraclid. 989> ἀλλ' εἴτ' ἔχρῃζον εἴτε μή — θεὸς γὰρ ἦν —
<eur. heraclid. 990> ̔́Ηρα με κάμνειν τήνδ' ἔθηκε τὴν νόσον.
<eur. heraclid. 991> ἐπεὶ δ' ἐκείνῳ δυσμένειαν ἠράμην
<eur. heraclid. 992> κἄγνων ἀγῶνα τόνδ' ἀγωνιούμενος,
<eur. heraclid. 993> πολλῶν σοφιστὴς πημάτων ἐγιγνόμην
<eur. heraclid. 994> καὶ πόλλ' ἔτικτον νυκτὶ συνθακῶν ἀεί,
<eur. heraclid. 995> ὅπως διώσας καὶ κατακτείνας ἐμοὺς
<eur. heraclid. 996> ἐχθροὺς τὸ λοιπὸν μὴ συνοικοίην φόβῳ,
<eur. heraclid. 997> εἰδὼς μὲν οὐκ ἀριθμὸν ἀλλ' ἐτητύμως
<eur. heraclid. 998> ἄνδρ' ὄντα τὸν σὸν παῖδα: καὶ γὰρ ἐχθρὸς ὢν
<eur. heraclid. 999> ἀκούσεται † γ' ἐσθλὰ† χρηστὸς ὢν ἀνήρ.
<eur. heraclid. 1000> κείνου δ' ἀπαλλαχθέντος οὐκ ἐχρῆν μ' ἄρα,
<eur. heraclid. 1001> μισούμενον πρὸς τῶνδε καὶ ξυνειδότα
<eur. heraclid. 1002> ἔχθραν πατρῴαν, πάντα κινῆσαι πέτρον
<eur. heraclid. 1003> κτείνοντα κἀκβάλλοντα καὶ τεχνώμενον;
<eur. heraclid. 1004> τοιαῦτα δρῶντι τἄμ' ἐγίγνετ' ἀσφαλῆ.
<eur. heraclid. 1005> οὔκουν σύ γ' ἀναλαβοῦσα τὰς ἐμὰς τύχας
<eur. heraclid. 1006> ἐχθροῦ λέοντος δυσγενῆ βλαστήματα
<eur. heraclid. 1007> ἤλαυνες ἂν κακοῖσιν, ἀλλὰ σωφρόνως
<eur. heraclid. 1008> εἴασας οἰκεῖν ̓́Αργος. οὔτιν' ἂν πίθοις.
<eur. heraclid. 1009> νῦν οὖν ἐπειδή μ' οὐ διώλεσαν τότε
<eur. heraclid. 1010> πρόθυμον ὄντα, τοῖσιν ̔Ελλήνων νόμοις
<eur. heraclid. 1011> οὐχ ἁγνός εἰμι τῷ κτανόντι κατθανών:
<eur. heraclid. 1012> πόλις τ' ἀφῆκε σωφρονοῦσα, τὸν θεὸν
<eur. heraclid. 1013> μεῖζον τίουσα τῆς ἐμῆς ἔχθρας πολύ.
<eur. heraclid. 1014> προσεῖπας, ἀντήκουσας: ἐντεῦθεν †δὲ χρὴ
<eur. heraclid. 1015> τὸν προστρόπαιον τόν τε γενναῖον καλεῖν†.
<eur. heraclid. 1016> οὕτω γε μέντοι τἄμ' ἔχεις: θανεῖν μὲν οὐ
<eur. heraclid. 1017> χρῄζω, λιπὼν δ' ἂν οὐδὲν ἀχθοίμην βίον.
<eur. heraclid. 1018> παραινέσαι σοι σμικρόν, ̓Αλκμήνη, θέλω,
<eur. heraclid. 1019> τὸν ἄνδρ' ἀφεῖναι τόνδ', ἐπεὶ δοκεῖ πόλει.
<eur. heraclid. 1020> τί δ', ἢν θάνῃ τε καὶ πόλει πιθώμεθα;
<eur. heraclid. 1021> τὰ λῷστ' ἂν εἴη: πῶς τάδ' οὖν γενήσεται;
<eur. heraclid. 1022> ἐγὼ διδάξω ῥᾳδίως: κτανοῦσα γὰρ
<eur. heraclid. 1023> τόνδ' εἶτα νεκρὸν τοῖς μετελθοῦσιν φίλων
<eur. heraclid. 1024> δώσω: τὸ γὰρ σῶμ' οὐκ ἀπιστήσω χθονί,
<eur. heraclid. 1025> οὗτος δὲ δώσει τὴν δίκην θανὼν ἐμοί.
<eur. heraclid. 1026> κτεῖν', οὐ παραιτοῦμαί σε: τήνδε δὲ πτόλιν,
<eur. heraclid. 1027> ἐπεί μ' ἀφῆκε καὶ κατῃδέσθη κτανεῖν,
<eur. heraclid. 1028> χρησμῷ παλαιῷ Λοξίου δωρήσομαι,
<eur. heraclid. 1029> ὃς ὠφελήσει μείζον' ἢ δοκεῖ χρόνῳ.
<eur. heraclid. 1030> θανόντα γάρ με θάψεθ' οὗ τὸ μόρσιμον,
<eur. heraclid. 1031> δίας πάροιθε παρθένου Παλληνίδος:
<eur. heraclid. 1032> καὶ σοὶ μὲν εὔνους καὶ πόλει σωτήριος
<eur. heraclid. 1033> μέτοικος αἰεὶ κείσομαι κατὰ χθονός,
<eur. heraclid. 1034> τοῖς τῶνδε δ' ἐκγόνοισι πολεμιώτατος,
<eur. heraclid. 1035> ὅταν μόλωσι δεῦρο σὺν πολλῇ χερὶ
<eur. heraclid. 1036> χάριν προδόντες τήνδε. τοιούτων ξένων
<eur. heraclid. 1037> προύστητε. πῶς οὖν ταῦτ' ἐγὼ πεπυσμένος
<eur. heraclid. 1038> δεῦρ' ἦλθον, ἀλλ' οὐ χρησμὸν ἡζόμην θεοῦ;
<eur. heraclid. 1039> ̔́Ηραν νομίζων θεσφάτων κρείσσω πολὺ
<eur. heraclid. 1040> κοὐκ ἂν προδοῦναί μ'. ἀλλὰ μήτε μοι χοὰς
<eur. heraclid. 1041> μήθ' αἷμ' ἐάσητ' εἰς ἐμὸν στάξαι τάφον.
<eur. heraclid. 1042> κακὸν γὰρ αὐτοῖς νόστον ἀντὶ τῶνδ' ἐγὼ
<eur. heraclid. 1043> δώσω: διπλοῦν δὲ κέρδος ἕξετ' ἐξ ἐμοῦ:
<eur. heraclid. 1044> ὑμᾶς τ' ὀνήσω τούσδε τε βλάψω θανών.
<eur. heraclid. 1045> τί δῆτα μέλλετ', εἰ πόλει σωτηρίαν
<eur. heraclid. 1046> κατεργάσασθαι τοῖσί τ' ἐξ ἡμῶν χρεών
<eur. heraclid. 1047> [κτείνειν τὸν ἄνδρα τόνδ', ἀκούοντες τάδε];
<eur. heraclid. 1048> δείκνυσι γὰρ κέλευθον ἀσφαλεστάτην:
<eur. heraclid. 1049> ἐχθρὸς μὲν ἁνήρ, ὠφελεῖ δὲ κατθανών.
<eur. heraclid. 1050> κομίζετ' αὐτόν, δμῶες, ἔνθα χρὴ †κυσὶν†
<eur. heraclid. 1051> δοῦναι κτανόντας: μὴ γὰρ ἐλπίσῃς ὅπως
<eur. heraclid. 1052> αὖθις πατρῴας ζῶν ἔμ' ἐκβαλεῖς χθονός.
<eur. heraclid. 1053> ταῦτα δοκεῖ μοι. στείχετ', ὀπαδοί.
<eur. heraclid. 1054> τὰ γὰρ ἐξ ἡμῶν
<eur. heraclid. 1055> καθαρῶς ἔσται βασιλεῦσιν.
