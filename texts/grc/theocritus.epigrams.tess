<theoc. epigrams. 1.1> τὰ ῥόδα τὰ δροσόεντα καὶ ἁ κατάπυκνος ἐκείνα
<theoc. epigrams. 1.2> ἕρπυλλος κεῖται ταῖς ̔Ελικωνιάσι,
<theoc. epigrams. 1.3> ταὶ δὲ μελάμφυλλοι δάφναι τὶν Πύθιε Παιάν,
<theoc. epigrams. 1.4> δελφὶς ἐπεὶ πέτρα τοῦτό τοι ἀγλάισε.
<theoc. epigrams. 1.5> βωμὸν δ' αἱμαξεῖ κεραὸς τράγος οὗτος ὁ μαλός,
<theoc. epigrams. 1.6> τερμίνθου τρώγων ἔσχατον ἀκρεμόνα.
<theoc. epigrams. 2.1> Δάφνις ὁ λευκόχρως, ὁ καλᾷ σύριγγι μελίσδων
<theoc. epigrams. 2.2> βουκολικοὺς ὕμνους, ἄνθετο Πανὶ τάδε,
<theoc. epigrams. 2.3> τοὺς τρητοὺς δόνακας, τὸ λαγωβόλον, ὀξὺν ἄκοντα,
<theoc. epigrams. 2.4> νεβρίδα, τὰν πήραν, ᾇ ποκ' ἐμαλοφόρει.
<theoc. epigrams. 3.1> εὕδεις φυλλοστρῶτι πέδῳ Δάφνι σῶμα κεκμακὸς
<theoc. epigrams. 3.2> ἀμπαύων: στάλικες δ' ἀρτιπαγεῖς ἀν' ὄρη.
<theoc. epigrams. 3.3> ἀγρεύει δέ τυ Πὰν καὶ ὁ τὸν κροκόεντα Πρίηπος
<theoc. epigrams. 3.4> κισσὸν ἐφ' ἱμερτῷ κρατὶ καθαπτόμενος,
<theoc. epigrams. 3.5> ἄντρον ἔσω στείχοντες ὁμόρροθοι. ἀλλὰ τὺ φεῦγε,
<theoc. epigrams. 3.6> φεῦγε μεθεὶς ὕπνου κῶμα καταγρόμενον.
<theoc. epigrams. 4.1> τήναν τὰν λαύραν τάς τε δρύας αἰπόλε κάμψας
<theoc. epigrams. 4.2> σύκινον εὑρήσεις ἀρτιγλυφὲς ξόανον,
<theoc. epigrams. 4.3> τρισκελὲς αὐτόφλοιον ἀνούατον, ἀλλὰ φάλητι
<theoc. epigrams. 4.4> παιδογόνῳ δυνατὸν Κύπριδος ἔργα τελεῖν.
<theoc. epigrams. 4.5> σακός οἱ ἱερὸς περιδέδρομεν, ἀέναον δὲ
<theoc. epigrams. 4.6> ῥεῖθρον ἀπὸ σπιλάδων πάντοσε τηλεθάει
<theoc. epigrams. 4.7> δάφναις καὶ μύρτοισι καὶ εὐώδει κυπαρίσσῳ.
<theoc. epigrams. 4.8> ἔνθα πέριξ κέχυται βοτρυόπαις ἕλικι
<theoc. epigrams. 4.9> ἄμπελος, εἰαρινοὶ δὲ λιγυφθόγγοισιν ἀοιδαῖς
<theoc. epigrams. 4.10> κόσσυφοι ἀχεῦσιν ποικιλότραυλα μέλη.
<theoc. epigrams. 4.11> ξουθαὶ δ' ἀδονίδες μινυρίσμασιν ἀνταχεῦσι
<theoc. epigrams. 4.12> μέλπουσαι στόμασιν τὰν μελίγαρυν ὄπα.
<theoc. epigrams. 4.13> ἕζεο δὴ τηνεῖ καὶ τῷ χαρίεντι Πριήπῳ
<theoc. epigrams. 4.14> εὔχε' ἀποστέρξαι τοὺς Δάφνιδός με πόθους,
<theoc. epigrams. 4.15> κεὐθὺς ἐπιρρέξειν χίμαρον καλόν. ἢν δ' ἀνανεύσῃ,
<theoc. epigrams. 4.16> τοῦδε τυχὼν ἐθέλω τρισσὰ θύη τελέσαι:
<theoc. epigrams. 4.17> ῥέξω γὰρ δαμάλαν, λάσιον τράγον, ἄρνα τὸν ἴσχω
<theoc. epigrams. 4.18> σακίταν. ἀίοι δ' εὐμενέως ὁ θεός.
<theoc. epigrams. 5.1> λῇς ποτὶ τᾶν Νυμφᾶν διδύμοις αὐλοῖσιν ἀεῖσαι
<theoc. epigrams. 5.2> ἁδύ τί μοι; κἠγὼ πακτίδ' ἀειράμενος
<theoc. epigrams. 5.3> ἀρξεῦμαί τι κρέκειν, ὁ δὲ βουκόλος ἄμμιγα θελξεῖ
<theoc. epigrams. 5.4> Δάφνις, κηροδέτῳ πνεύματι μελπόμενος.
<theoc. epigrams. 5.5> ἐγγὺς δὲ στάντες λασίας δρυὸς ἄντρου ὄπισθεν
<theoc. epigrams. 5.6> Πᾶνα τὸν αἰγιβάταν ὀρφανίσωμες ὕπνου.
<theoc. epigrams. 6.1> ͂̓Α δειλαῖε τὺ Θύρσι, τί τὸ πλέον, εἰ καταταξεῖς
<theoc. epigrams. 6.2> δάκρυσι διγλήνους ὦπας ὀδυρόμενος;
<theoc. epigrams. 6.3> οἴχεται ἁ χίμαρος, τὸ καλὸν τέκος, οἴχετ' ἐς ̔́Αιδαν:
<theoc. epigrams. 6.4> τραχὺς γὰρ χαλαῖς ἀμφεπίαξε λύκος.
<theoc. epigrams. 6.5> αἱ δὲ κύνες κλαγγεῦντι: τί τὸ πλέον, ἁνίκα τήνας
<theoc. epigrams. 6.6> ὀστίον οὐδὲ τέφρα λείπεται οἰχομένας;
<theoc. epigrams. 7.1> νήπιον υἱὸν ἔλειπες, ἐν ἁλικίᾳ δὲ καὶ αὐτός,
<theoc. epigrams. 7.2> Εὐρύμεδον τύμβου τοῦδε θανὼν ἔτυχες.
<theoc. epigrams. 7.3> σοὶ μὲν ἕδρα θείοισι μετ' ἀνδράσι: τὸν δὲ πολῖται
<theoc. epigrams. 7.4> τιμασεῦντι, πατρὸς μνώμενοι ὡς ἀγαθοῦ.
<theoc. epigrams. 8.1> ͂̓Ηλθε καὶ ἐς Μίλητον ὁ τοῦ Παιήονος υἱός,
<theoc. epigrams. 8.2> ἰητῆρι νόσων ἀνδρὶ συνοισόμενος
<theoc. epigrams. 8.3> Νικίᾳ, ὅς μιν ἐπ' ἦμαρ ἀεὶ θυέεσσιν ἱκνεῖται,
<theoc. epigrams. 8.4> καὶ τόδ' ἀπ' εὐώδους γλύψατ' ἄγαλμα κέδρου,
<theoc. epigrams. 8.5> ̓Ηετίωνι χάριν γλαφυρᾶς χερὸς ἄκρον ὑποστὰς
<theoc. epigrams. 8.6> μισθόν: ὁ δ' εἰς ἔργον πᾶσαν ἀφῆκε τέχνην.
<theoc. epigrams. 9.1> ξεῖνε, Συρακόσιός τοι ἀνὴρ τόδ' ἐφίεται ̓́Ορθων:
<theoc. epigrams. 9.2> χειμερίας μεθύων μηδαμὰ νυκτὸς ἴοις.
<theoc. epigrams. 9.3> καὶ γὰρ ἐγὼ τοιοῦτον ἔχω πότμον: ἀντὶ δὲ πολλᾶς
<theoc. epigrams. 9.4> πατρίδος ὀθνείαν κεῖμαι ἐφεσσάμενος.
<theoc. epigrams. 10.1> ̔Υμῖν τοῦτο θεαὶ κεχαρισμένον ἐννέα πάσαις
<theoc. epigrams. 10.2> τὤγαλμα Ξενοκλῆς θῆκε τὸ μαρμάρινον,
<theoc. epigrams. 10.3> μουσικός: οὐχ ἑτέρως τις ἐρεῖ. σοφίῃ δ' ἐπὶ τῇδε
<theoc. epigrams. 10.4> αἶνον ἔχων Μουσέων οὐκ ἐπιλανθάνεται.
<theoc. epigrams. 11.1> Εὐσθένεος τὸ μνῆμα: φυσιγνώμων ὁ σοφιστής,
<theoc. epigrams. 11.2> δεινὸς ἀπ' ὀφθαλμοῦ καὶ τὸ νόημα μαθεῖν.
<theoc. epigrams. 11.3> εὖ μιν ἔθαψαν ἑταῖροι ἐπὶ ξείνης ξένον ὄντα:
<theoc. epigrams. 11.4> χὑμνοθέτης αὐτοῖς δαιμονίως φίλος ἦν.
<theoc. epigrams. 11.5> πάντων ὧν ἐπέοικεν ἔχειν τεθνεὼς ὁ σοφιστὴς
<theoc. epigrams. 11.6> καίπερ ἄκικυς ἐὼν εἶχ' ἄρα κηδεμόνας.
<theoc. epigrams. 12.1> Δημομέλης ὁ χορηγός, ὁ τὸν τρίποδ' ὦ Διόνυσε
<theoc. epigrams. 12.2> καὶ σὲ τὸν ἥδιστον θεῶν μακάρων ἀναθείς,
<theoc. epigrams. 12.3> μέτριος ἦν ἐν πᾶσι, χορῷ δ' ἐκτήσατο νίκην
<theoc. epigrams. 12.4> ἀνδρῶν, καὶ τὸ καλὸν καὶ τὸ προσῆκον ὁρῶν.
<theoc. epigrams. 13.1> ̔Η Κύπρις οὐ πάνδημος. ἱλάσκεο τὴν θεὸν εἰπὼν
<theoc. epigrams. 13.2> οὐρανίην, ἁγνῆς ἄνθεμα Χρυσογόνης
<theoc. epigrams. 13.3> οἴκῳ ἐν ̓Αμφικλέους, ᾧ καὶ τέκνα καὶ βίον εἶχε
<theoc. epigrams. 13.4> ξυνόν. ἀεὶ δέ σφιν λώιον εἰς ἔτος ἦν
<theoc. epigrams. 13.5> ἐκ σέθεν ἀρχομένοις ὦ πότνια: κηδόμενοι γὰρ
<theoc. epigrams. 13.6> ἀθανάτων αὐτοὶ πλεῖον ἔχουσι βροτοί.
<theoc. epigrams. 14.1> ̓Αστοῖς καὶ ξείνοισιν ἴσον νέμει ἥδε τράπεζα:
<theoc. epigrams. 14.2> θεὶς ἀνελοῦ ψήφου πρὸς λόγον ἐρχομένης.
<theoc. epigrams. 14.3> ἄλλός τις πρόφασιν λεγέτω: τὰ δ' ὀθνεῖα Κάικος
<theoc. epigrams. 14.4> χρήματα καὶ νυκτὸς βουλομένοις ἀριθμεῖ.
<theoc. epigrams. 15.1> γνώσομαι, εἴ τι νέμεις ἀγαθοῖς πλέον, ἢ καὶ ὁ δειλὸς
<theoc. epigrams. 15.2> ἐκ σέθεν ὡσαύτως ἶσον ὁδοιπόρ' ἔχει.
<theoc. epigrams. 15.3> “χαιρέτω οὗτος ὁ τύμβος" ἐρεῖς "ἐπεὶ Εὐρυμέδοντος
<theoc. epigrams. 15.4> κεῖται τῆς ἱερῆς κοῦφος ὑπὲρ κεφαλῆς.”
<theoc. epigrams. 16.1> ̔Η παῖς ᾤχετ' ἄωρος ἐν ἑβδόμῳ ἥδ' ἐνιαυτῷ
<theoc. epigrams. 16.2> εἰς ̓Αίδην πολλοῖς ἡλικίης προτέρη,
<theoc. epigrams. 16.3> δειλαίη, ποθέουσα τὸν εἰκοσάμηνον ἀδελφόν,
<theoc. epigrams. 16.4> νήπιον ἀστόργου γευσάμενον θανάτου.
<theoc. epigrams. 16.5> αἰαῖ ἐλεινὰ παθοῦσα Περιστερί, ὡς ἐν ἑτοίμῳ
<theoc. epigrams. 16.6> ἀνθρώποις δαίμων θῆκε τὰ λυγρότατα.
<theoc. epigrams. 17.1> θᾶσαι τὸν ἀνδριάντα τοῦτον ὦ ξένε
<theoc. epigrams. 17.2> σπουδᾷ, καὶ λέγ' ἐπὴν ἐς οἶκον ἔνθῃς:
<theoc. epigrams. 17.3> “̓Ανακρέοντος εἰκόν' εἶδον ἐν Τέῳ
<theoc. epigrams. 17.4> τῶν πρόσθ' εἴ τι περισσὸν ᾠδοποιοῦ.”
<theoc. epigrams. 17.5> προσθεὶς δὲ χὥτι τοῖς νέοισιν ἅδετο,
<theoc. epigrams. 17.6> ἐρεῖς ἀτρεκέως ὅλον τὸν ἄνδρα.
<theoc. epigrams. 18.1> ̔́Α τε φωνὰ Δώριος χὡνὴρ ὁ τὰν κωμῳδίαν εὑρὼν ̓Επίχαρμος.
<theoc. epigrams. 18.2> ὦ Βάκχε, χάλκεόν νιν ἀντ' ἀλαθινοῦ τὶν ὧδ' ἀνέθηκαν
<theoc. epigrams. 18.5> τοὶ Συρακόσσαις ἐνίδρυνται πεδωρισταὶ πόλει, οἷ' ἀνδρὶ πολίτᾳ:
<theoc. epigrams. 18.6> σωρὸν γὰρ εἶχε ῥημάτων μεμναμένοις τελεῖν ἐπίχειρα.
<theoc. epigrams. 18.7> πολλὰ γὰρ πὸτ τὰν ζόαν τοῖς πᾶσιν εἶπε χρήσιμα. μεγάλα χάρις αὐτῷ.
<theoc. epigrams. 19.1> ̔Ο μουσοποιὸς ἐνθάδ' ̔Ιππῶναξ κεῖται.
<theoc. epigrams. 19.2> εἰ μὲν πονηρός, μὴ ποτέρχευ τῷ τύμβῳ:
<theoc. epigrams. 19.3> εἰ δ' ἐσσὶ κρήγυός τε καὶ παρὰ χρηστῶν,
<theoc. epigrams. 19.4> θαρσέων καθίζευ, κἢν θέλῃς ἀπόβριξον.
<theoc. epigrams. 20.1> ̔Ο μικκὸς τόδ' ἔτευξε τᾷ Θραΐσσᾳ
<theoc. epigrams. 20.2> Μήδειος τὸ μνᾶμ' ἐπὶ τᾷ ὁδῷ κἠπέγραψε Κλείτας.
<theoc. epigrams. 20.3> ἑξεῖ τὰν χάριν ἁ γυνὰ ἀντὶ τήνων,
<theoc. epigrams. 20.4> ὧν τὸν κοῦρον ἔθρεψε. τί μάν; ἔτι χρησίμα καλεῖται.
<theoc. epigrams. 21.1> ̓Αρχίλοχον καὶ στᾶθι καὶ εἴσιδε τὸν πάλαι ποιητὰν
<theoc. epigrams. 21.2> τὸν τῶν ἰάμβων, οὗ τὸ μυρίον κλέος
<theoc. epigrams. 21.3> διῆλθε κἠπὶ νύκτα καὶ πρὸς ἀῶ.
<theoc. epigrams. 21.4> ἦ ῥά νιν αἱ Μοῖσαι καὶ ὁ Δάλιος ἠγάπευν ̓Απόλλων,
<theoc. epigrams. 21.5> ὡς ἐμμελής τ' ἔγεντο κἠπιδέξιος
<theoc. epigrams. 21.6> ἔπεά τε ποιεῖν πρὸς λύραν τ' ἀείδειν.
<theoc. epigrams. 22.1> τὸν τοῦ Ζανὸς ὅδ' ὗμιν υἱὸν ὡνὴρ
<theoc. epigrams. 22.2> τὸν λεοντομάχαν, τὸν ὀξύχειρα,
<theoc. epigrams. 22.3> πρᾶτος τῶν ἐπάνωθε μουσοποιῶν
<theoc. epigrams. 22.4> Πείσανδρος συνέγραψεν ὡκ Καμίρου
<theoc. epigrams. 22.5> χὥσους ἐξεπόνασεν εἶπ' ἀέθλους.
<theoc. epigrams. 22.6> τοῦτον δ' αὐτὸν ὁ δᾶμος, ὡς σάφ' εἰδῇς,
<theoc. epigrams. 22.7> ἔστας' ἐνθάδε χάλκεον ποιήσας
<theoc. epigrams. 22.8> πολλοῖς μησὶν ὄπισθε κἠνιαυτοῖς.
<theoc. epigrams. 23.1> Καἴ τις ἀνὴρ αἰτεῖται ἐπαγροσύνην τε καὶ ὄλβον,
<theoc. epigrams. 23.2> ἐξ ἁλὸς ᾧ ζωή, τὰ δὲ δίκτυα κείνῳ ἄροτρα,
<theoc. epigrams. 23.3> σφάζων ἀκρόνυχος ταύτῃ θεῷ ἱερὸν ἰχθύν,
<theoc. epigrams. 23.4> ὃν λεῦκον καλέουσιν, ὁ γὰρ φιερώτατος ἄλλων,
<theoc. epigrams. 23.5> καί κε λίνα στήσαιτο καὶ ἐξερύσαιτο θαλάσσης
<theoc. epigrams. 23.6> ἔμπλεα.
<theoc. epigrams. 24.1> “μῆτερ ἐμή, τίφθ' ὧδε φίλον κατὰ θυμὸν ἰάπτεις
<theoc. epigrams. 24.2> ἐκπάγλως ἀχέουσα, τὸ πρὶν δέ τοι οὐκέτ' ἔρευθος
<theoc. epigrams. 24.3> σώζετ' ἐπὶ ῥεθέεσσι; τί μοι τόσον ἠνίησαι;
<theoc. epigrams. 24.4> ἦ ῥ' ὅτι ἄλγεα πάσχει ἀπείριτα φαίδιμος υἱὸς
<theoc. epigrams. 24.5> ἀνδρὸς ὑπ' οὐτιδανοῖο, λέων ὡσείθ' ὑπὸ νεβροῦ;
<theoc. epigrams. 24.6> ὤμοι ἐγώ, τί νυ δή με θεοὶ τόσον ἠτίμησαν
<theoc. epigrams. 24.7> ἀθάνατοι; τί νύ μ' ὧδε κακῇ γονέες τέκον αἴσῃ;
<theoc. epigrams. 24.8> δύσμορος, ἥτ' ἐπεὶ ἀνδρὸς ἀμύμονος ἐς λέχος ἦλθον,
<theoc. epigrams. 24.9> τὸν μὲν ἐγὼ τίεσκον ἴσον φαέεσσιν ἐμοῖσιν
<theoc. epigrams. 24.10> ἠδ' ἔτι νῦν σέβομαί τε καὶ αἰδέομαι κατὰ θυμόν:
<theoc. epigrams. 24.11> τοῦ δ' οὔτις γένετ' ἄλλος ἀποτμότερος ζωόντων,
<theoc. epigrams. 24.12> οὐδὲ τόσων σφετέρῃσιν ἐγεύσατο φροντίσι κηδέων.
<theoc. epigrams. 24.13> σχέτλιος, ὃς τόξοισιν, ἅ οἱ πόρεν αὐτὸς ̓Απόλλων
<theoc. epigrams. 24.14> ἠέ τινος Κηρῶν ἢ ̓Εριννύος αἰνὰ βέλεμνα,
<theoc. epigrams. 24.15> παῖδας ἑοὺς κατέπεφνε καὶ ἐκ φίλον εἵλετο θυμὸν
<theoc. epigrams. 24.16> μαινόμενος κατὰ οἶκον, ὁ δ' ἔμπλεος ἔσκε φόνοιο.
<theoc. epigrams. 24.17> τοὺς μὲν ἐγὼ δύστηνος ἐμοῖς ἴδον ὀφθαλμοῖσι
<theoc. epigrams. 24.18> βαλλομένους ὑπὸ πατρί: τὸ δ' οὐδ' ὄναρ ἤλυθεν ἄλλῳ:
<theoc. epigrams. 24.19> οὐδέ σφιν δυνάμην ἀδινὸν καλέουσιν ἀρῆξαι
<theoc. epigrams. 24.20> μητέρ' ἑήν, ἐπεὶ ἐγγὺς ἀνίκητον κακὸν ἦεν.
<theoc. epigrams. 24.21> ὡς δ' ὄρνις ὀδύρηται ἐπὶ σφετέροισι νεοσσοῖς
<theoc. epigrams. 24.22> ὀλλυμένοις, οὕστ' αἰνὸς ὄφις ἔτι νηπιάχοντας
<theoc. epigrams. 24.23> θάμνοις ἐν πυκινοῖσι κατεσθίει: ἡ δὲ κατ' αὐτοὺς
<theoc. epigrams. 24.24> πωτᾶται κλάζουσα μάλα λιγὺ πότνια μήτηρ,
<theoc. epigrams. 24.25> οὐδ' ἄρ' ἔχει τέκνοισιν ἐπαρκέσαι: ἦ ῥά οἱ αὐτῇ
<theoc. epigrams. 24.26> ἆσσον ἴμεν μέγα τάρβος ἀμειλίκτοιο πελώρου:
<theoc. epigrams. 24.27> ὣς ἐγὼ αἰνοτόκεια φίλον γόνον αἰάζουσα
<theoc. epigrams. 24.28> μαινομένοισι πόδεσσι δόμον κάτα πολλὸν ἐφοίτων.
<theoc. epigrams. 24.29> ὥς γ' ὄφελον μετὰ παισὶν ἅμα θνήσκουσα καὶ αὐτὴ
<theoc. epigrams. 24.30> κεῖσθαι φαρμακόεντα δι' ἥπατος ἰὸν ἔχουσα,
<theoc. epigrams. 24.30a> ἢ καὶ σοῖς ἀγανοῖσιν ὑπαὶ βελέεσσι δαμῆναι
<theoc. epigrams. 24.31> ̓́Αρτεμι θηλυτέρῃσι μέγα κρείουσα γυναιξί.
<theoc. epigrams. 24.32> τῷ χ' ἡμᾶς κλαύσαντε φίλῃς ἐπὶ χερσὶ τοκῆες
<theoc. epigrams. 24.33> πολλοῖς σὺν κτερέεσσι πυρῆς ἐπέβησαν ὁμοίης,
<theoc. epigrams. 24.34> καί κεν ἕνα χρύσειον ἐς ὀστέα κρωσσὸν ἁπάντων
<theoc. epigrams. 24.35> λέξαντες κατέθαψαν, ὅθι πρῶτον γενόμεσθα.
<theoc. epigrams. 24.36> νῦν δ' οἱ μὲν Θήβην ἱπποτρόφον ἐνναίουσιν
<theoc. epigrams. 24.37> ̓Αονίου πεδίοιο βαθεῖαν βῶλον ἀροῦντες:
<theoc. epigrams. 24.38> αὐτὰρ ἐγὼ Τίρυνθα κατὰ κραναὴν πόλιν ̔́Ηρης
<theoc. epigrams. 24.39> πολλοῖσιν δύστηνος ἰάπτομαι ἄλγεσιν ἦτορ
<theoc. epigrams. 24.40> αἰεὶ ὁμῶς: δακρύων δὲ πάρεστί μοι οὐδ' ἴ' ἐρωή.
<theoc. epigrams. 24.41> ἀλλὰ πόσιν μὲν ὁρῶ παῦρον χρόνον ὀφθαλμοῖσιν
<theoc. epigrams. 24.42> οἴκῳ ἐν ἡμετέρῳ: πολέων δὲ οἱ ἔργον ἑτοῖμον
<theoc. epigrams. 24.43> μόχθων, τοὺς ἐπὶ γαῖαν ἀλώμενος ἠδὲ θάλασσαν
<theoc. epigrams. 24.44> μοχθίζει πέτρης ὅγ' ἔχων νόον ἠὲ σιδήρου
<theoc. epigrams. 24.45> καρτερὸν ἐν στήθεσσι: σὺ δ' ἠύτε λείβεται ὕδωρ,
<theoc. epigrams. 24.46> νύκτας τε κλαίουσα καὶ ἐκ Διὸς ἤμαθ' ὁπόσσα.
<theoc. epigrams. 24.47> ἄλλος μὰν οὐκ ἄν τις ἐυφρήναι με παραστὰς
<theoc. epigrams. 24.48> κηδεμόνων: οὐ γάρ σφε δόμων κατὰ τεῖχος ἐέργει.
<theoc. epigrams. 24.49> καὶ λίην πάντες γε πέρην πιτυώδεος ̓Ισθμοῦ
<theoc. epigrams. 24.50> ναίους', οὐδέ μοί ἐστι πρὸς ὅντινά κε βλέψασα
<theoc. epigrams. 24.51> ο??α γυνὴ πανάποτμος ἀναψύξαιμι φίλον κῆρ,
<theoc. epigrams. 24.52> νόσφι γε δὴ Πύρρης συνομαίμονος: ἡ δὲ καὶ αὐτὴ
<theoc. epigrams. 24.53> ἀμφὶ πόσει σφετέρῳ πλέον ἄχνυται ̓Ιφικλῆι,
<theoc. epigrams. 24.54> σῷ υἱεῖ: πάντων γὰρ ὀϊζυρώτατα τέκνα
<theoc. epigrams. 24.55> γείνασθαί σε θεῷ τε καὶ ἀνέρι θνητῷ ἔολπα.”
<theoc. epigrams. 24.56> ὣς ἄρ' ἔφη: τὰ δέ οἱ θαλερώτερα δάκρυα μήλων
<theoc. epigrams. 24.57> κόλπον ἐς ἱμερόεντα κατὰ βλεφάρων ἐχέοντο,
<theoc. epigrams. 24.58> μνησαμένῃ τέκνων τε καὶ ὧν μετέπειτα τοκήων.
<theoc. epigrams. 24.59> ὡς δ' αὔτως δακρύοισι παρήια λεύκ' ἐδίαινεν
<theoc. epigrams. 24.60> ̓Αλκμήνη: βαρὺ δ' ἥγε καὶ ἐκ θυμοῦ στενάχουσα
<theoc. epigrams. 24.61> μύθοισιν πυκινοῖσι φίλην νυὸν ὧδε μετηύδα:
<theoc. epigrams. 24.62> “δαιμονίη παίδων, τί νύ τοι φρεσὶν ἔμπεσε τοῦτο
<theoc. epigrams. 24.63> πευκαλίμῃς; πῶς ἄμμ' ἐθέλεις ὀροθυνέμεν ἄμφω
<theoc. epigrams. 24.64> κήδε' ἄλαστα λέγουσα; τὰ δ' οὐ νῦν πρῶτα κέκλαυται.
<theoc. epigrams. 24.65> ἢ οὐχ ἅλις, οἷς ἐχόμεσθα τὸ δεύτατον αἰεὶ ἐπ' ἦμαρ
<theoc. epigrams. 24.66> γινομένοις; μάλα μέν γε φιλοθρηνής κέ τις εἴη,
<theoc. epigrams. 24.67> ὅστις ἀριθμήσειεν………
<theoc. epigrams. 24.67a> ……ἐφ' ἡμετέροις ἀχέεσσι
<theoc. epigrams. 24.68> θάρσει. οὐ τοιῆσδ' ἐκυρήσαμεν ἐκ θεοῦ αἴσης.
<theoc. epigrams. 24.69> καὶ δ' αὐτὴν ὁρόω δε, φίλον τέκος, ἀτρύτοισιν
<theoc. epigrams. 24.70> ἄλγεσι μοχθίζουσαν. ἐπιγνώμων δέ τοί εἰμι
<theoc. epigrams. 24.71> ἀσχαλάαν, ὅτε δή γε καὶ εὐφροσύνης κόρος ἐστί.
<theoc. epigrams. 24.72> καί σε μάλ' ἐκπάγλως ὀλοφύρομαι ἠδ' ἐλεαίρω,
<theoc. epigrams. 24.73> οὕνεκεν ἡμετέροιο λυγροῦ μετὰ δαίμονος ἔσχες,
<theoc. epigrams. 24.74> ὅσθ' ἡμῖν ἐφύπερθε κάρης βαρὺς αἰωρεῖται.
<theoc. epigrams. 24.75> ἴστω γὰρ Κούρη τε καὶ εὐέανος Δημήτηρ,
<theoc. epigrams. 24.76> ἅς κε μέγα βλαφθείς τις ἑκὼν ἐπίορκον ὀμόσσῃ
<theoc. epigrams. 24.77> δυσμενέων, μηδέν δε χερειότερον φρεσὶν ᾗσι
<theoc. epigrams. 24.78> στέργειν ἢ εἴ πέρ μοι ὑπὲκ νηδυίοφιν ἦλθες
<theoc. epigrams. 24.79> καί μοι τηλυγέτη ἐνὶ δώμασι παρθένος ἦσθα.
<theoc. epigrams. 24.80> οὐδ' αὐτήν γέ νυ πάμπαν ἔολπά δε τοῦτό γε λήθειν.
<theoc. epigrams. 24.81> τῷ μηδ' ἐξείπῃς πότ', ἐμὸν θάλος, ὥς σευ ἀκηδέω,
<theoc. epigrams. 24.82> μηδ' εἴ κ' ἠυκόμου Νιόβης πυκινώτερα κλαίω.
<theoc. epigrams. 24.83> οὐδὲν γὰρ νεμεσητὸν ὑπὲρ τέκνου γοάασθαι
<theoc. epigrams. 24.84> μητέρι δυσπαθέοντος: ἐπεὶ δέκα μῆνας ἔκαμνον
<theoc. epigrams. 24.85> πρὶν ἤπερ τ' ἰδέειν μιν, ἐμῷ ὑπὸ ἥπατ' ἔχουσα,
<theoc. epigrams. 24.86> καί με πυλάρταο σχεδὸν ἤγαγεν Αἰδωνῆος:
<theoc. epigrams. 24.87> ὧδέ ἑ δυστοκέουσα κακὰς ὠδῖνας ἀνέτλην.
<theoc. epigrams. 24.88> νῦν δέ μοι οἴχεται υἱὸς ἐπ' ἀλλοτρίης νέον ἆθλον
<theoc. epigrams. 24.89> ἐκτελέων: οὐδ' οἶδα δυσάμμορος, εἴτε μιν αὐτὸν
<theoc. epigrams. 24.90> ἐνθάδε νοστήσανθ' ὑποδέξομαι, εἴτε καὶ οὐκί.
<theoc. epigrams. 24.91> πρὸς δ' ἔτι μ' ἐπτοίησε διὰ γλυκὺν αἰνὸς ὄνειρος
<theoc. epigrams. 24.92> ὕπνον: δειμαίνω δὲ παλίγκοτον ὄψιν ἰδοῦσα
<theoc. epigrams. 24.93> ἐκπάγλως, μή μοί τι τέκνοις ἀποθύμιον ἔρδοι.
<theoc. epigrams. 24.94> εἴσατο γάρ μοι ἔχων μακέλην εὐεργέα χερσὶ
<theoc. epigrams. 24.95> παῖς ἐμὸς ἀμφοτέρῃσι, βίη ̔Ηρακληείη:
<theoc. epigrams. 24.96> τῇ μεγάλην ἐλάχαινε δεδεγμένος ὡς ἐπὶ μισθῷ
<theoc. epigrams. 24.97> τάφρον τηλεθάοντος ἐπ' ἐσχατιῇ τινος ἀγροῦ,
<theoc. epigrams. 24.98> γυμνὸς ἄτερ χλαίνης τε καὶ εὐμίτροιο χιτῶνος.
<theoc. epigrams. 24.99> αὐτὰρ ἐπειδὴ παντὸς ἀφίκετο πρὸς τέλος ἔργου
<theoc. epigrams. 24.100> καρτερὸν οἰνοφόροιο πονεύμενος ἕρκος ἀλωῆς,
<theoc. epigrams. 24.101> ἤτοι ὁ λίστρον ἔμελλεν ἐπὶ προύχοντος ἐρείσας
<theoc. epigrams. 24.102> ἀνδήρου καταδῦναι ἃ καὶ πάρος εἵματα ἕστο:
<theoc. epigrams. 24.103> ἐξαπίνης δ' ἀνέλαμψεν ὑπὲρ καπέτοιο βαθείης
<theoc. epigrams. 24.104> πῦρ ἄμοτον, περὶ δ' αὐτὸν ἀθέσφατος εἱλεῖτο φλόξ.
<theoc. epigrams. 24.105> αὐτὰρ ὅγ' αἰὲν ὄπισθε θοοῖς ἀνεχάζετο ποσσίν,
<theoc. epigrams. 24.106> ἐκφυγέειν μεμαὼς ὀλοὸν μένος ̔Ηφαίστοιο:
<theoc. epigrams. 24.107> αἰεὶ δὲ προπάροιθεν ἑοῦ χροὸς ἠύτε γέρρον
<theoc. epigrams. 24.108> νώμασκεν μακέλην: περὶ δ' ὄμμασιν ἔνθα καὶ ἔνθα
<theoc. epigrams. 24.109> πάπταινεν, μὴ δή μιν ἐπιφλέξῃ δήιον πῦρ.
<theoc. epigrams. 24.110> τῷ μὲν ἀοσσῆσαι λελιημένος, ὥς μοι ἔικτο,
<theoc. epigrams. 24.111> ̓Ιφικλέης μεγάθυμος ἐπ' οὔδεϊ κάππες' ὀλισθὼν
<theoc. epigrams. 24.112> πρὶν ἐλθεῖν, οὐδ' ὀρθὸς ἀναστῆναι δύνατ' αὖτις,
<theoc. epigrams. 24.113> ἀλλ' ἀστεμφὲς ἔκειτο, γέρων ὡσείτ' ἀμενηνός,
<theoc. epigrams. 24.114> ὅντε καὶ οὐκ ἐθέλοντα βιήσατο γῆρας ἀτερπὲς
<theoc. epigrams. 24.115> καππεσέειν, κεῖται δ' ὅγ' ἐπὶ χθονὸς ἔμπεδον αὐτοῦ
<theoc. epigrams. 24.116> εἰς ὅ κε τις χειρός μιν ἀνειρύσσῃ παριόντων
<theoc. epigrams. 24.117> αἰδεσθεὶς ὄπιδα τρομερὴν πολιοῖο γενείου.
<theoc. epigrams. 24.118> ὣς ἐν γῇ λελίαστο σακεσπάλος ̓Ιφικλείης.
<theoc. epigrams. 24.119> αὐτὰρ ἐγὼ κλαίεσκον ἀμηχανέοντας ὁρῶσα
<theoc. epigrams. 24.120> παῖδας ἐμούς, μέχρι δή μοι ἀπέσσυτο νήδυμος ὕπνος
<theoc. epigrams. 24.121> ὀφθαλμῶν, ἠὼς δὲ παραυτίκα φαινόλις ἦλθε.
<theoc. epigrams. 24.122> τοῖα, φίλη, μοι ὄνειρα διὰ φρένας ἐπτοίησαν
<theoc. epigrams. 24.123> παννυχίῃ: τὰ δὲ πάντα πρὸς Εὐρυσθῆα τρέποιτο
<theoc. epigrams. 24.124> οἴκου ἀφ' ἡμετέροιο, γένοιτο δὲ μάντις ἐκείνῳ
<theoc. epigrams. 24.125> θυμὸς ἐμός, μηδ' ἄλλο παρὲκ τελέσειέ τι δαίμων.”
